---
title: Десять важливих експериментів.
subtitle: Досліди 5-10. Висновки.
author: Шень Су
description: Розвиток майстерних навичок у чаї ґонфу не може відбуватися без міцної експериментальної основи. Ви повинні навчитися відчувати різницю в чаї, чайному посуді та методах заварювання...
pubDate: 2019-07-08
posted: false
category: ["Чайник ґонфу"]
---
import Image1 from "/src/assets/articles/preserve-the-heat/Kettle4.jpg";


<h1><img style="display: block; margin-left: auto; margin-right: auto;" src="images/GongfuTeapot/TheImportanceOfExperimentation/Importance1.jpg" alt="Importance1" /></h1>
<h1 style="text-align: center;"><em></em><span style="font-size: 18pt; color: #008000;">Важливість експериментування</span></h1>
<h2 style="text-align: right;"><span style="font-size: 14pt;">茶人: <em>Шень Су</em></span></h2>
<ol>
<li><span style="text-decoration: underline;"><a href="index.php?option=com_content&amp;view=article&amp;id=139:the-importance-of-experimentation&amp;catid=18:gonfu-teapot" target="_self">Вступ</a></span></li>
<li><span style="text-decoration: underline;"><a href="index.php?option=com_content&amp;view=article&amp;id=140:ten-important-experiments-1-4&amp;catid=19:the-importance-of-experimentation">Десять важливих експериментів. Досліди 1-4</a></span></li>
<li>Досліди 5-10. Висновки</li>
</ol>
<p>&nbsp;</p>
<p><span style="color: #008000; font-size: 14pt;"><em>V) Використовувати глечик чи не використовувати</em></span></p>
<p>Цього експерименту не оминути, якщо ви насправді бажаєте зрозуміти, коли застосовувати глечик для розливання (<em>чахай</em>), а коли ні. Які плюси й мінуси від його використання? І чи переважають ті жертви користь від нього? Де і коли цей глечик узагалі з’явився? Яка ж найдоречніша ситуація для його застосування?</p>
<p><span style="color: #008000;"><em>Що вам знадобиться:</em></span></p>
<p><span style="color: #008000;">茶</span> 1 глечик (скляний чи порцеляновий)<br /><span style="color: #008000;">茶</span> 1 їсинський чайник з пурпурового піска<br /><span style="color: #008000;">茶</span> 2 однакових білих порцелянових чашки ґонфу для кожної людини<br /> <br /><span style="color: #008000;"><em>Метода проведення:</em></span></p>
<p>Візьміть десь приблизно два грами чаю на ваш чайничок ґонфу. Вишикуйте свої чашки й глечик. Як правило, не так просто попередньо прогріти всі чашки й глечик, якщо тільки в експерименті не бере участь одна людина, тож не переймайтеся. Просто настоюйте чай і потім розливайте туди-сюди по черзі в глечик і в першу <em>половину</em> чашок. Після того одразу наповніть другу половину з чахаю. Візьміть обидві чашки – одну з чаєм з чайника, а другу, в яку ви наливали з глечика – і попийте з них по черзі, по ковточку з кожної. Занотуйте свої спостереження. Повторіть це принаймні тричі.</p>
<p>&nbsp;</p>
<p><span style="color: #008000; font-size: 14pt;"><em>VI) Попереднє прогрівання ваших чашок</em></span><br /> <br />То буде для вас ще одним відкриттям. Багато людей думають, що ми промиваємо свої чашки перед кожним заварюванням, але насправді ми попередньо підігріваємо їх. Для чого і чи дійсно це щось змінює?</p>
<p><span style="color: #008000;"><em>Що вам знадобиться:</em></span></p>
<p><span style="color: #008000;">茶</span> 2 однакових білих порцелянових чашки ґонфу для кожної людини <br /><span style="color: #008000;">茶</span> 1 їсинський чайник з пурпурового піска<br /><span style="color: #008000;">茶</span> 1 миска для використаної води (чи якась чаша середнього розміру)</p>
<p><span style="color: #008000;"><em>Метода проведення:</em></span></p>
<p>Як і раніше, заваріть неміцний чай, з яким ви добре знайомі, взявши небагато листя, десь грамів зо два. Попередньо прогрійте половину своїх чашок, заливши в них окріп, а другу не прогрівайте. Злийте воду з підігрітих у миску і невдовзі після цього розливайте чай з чайника по всіх чашках. Попийте по черзі з обох чашок, під час цього записуючи всі свої спостереження. Повторіть двічі чи тричі, кожного разу змінюючи прогріті чашки на ті, що не прогрівалися.</p>
<p>&nbsp;</p>
<p><span style="color: #008000; font-size: 14pt;"><em>VII) “Передбачаються серйозні зливи”</em>&nbsp;</span></p>
<p><img style="display: block; margin-left: auto; margin-right: auto;" src="images/GongfuTeapot/TheImportanceOfExperimentation/Experimentation3.jpg" alt="Experimentation3" /></p>
<p>Ви помітите, що ми обдаємо наш чайничок ґонфу гарячою водою як до, так і після того як наливаємо її всередину. Результати цього експерименту завжди мене дивують.</p>
<p><span style="color: #008000;"><em>Що вам знадобиться:</em></span></p>
<p><span style="color: #008000;">茶</span> 1 біла порцелянова чашка ґонфу для кожної людини<br /><span style="color: #008000;">茶</span> 1 їсинський чайник з пурпурового піска<br /><span style="color: #008000;">茶</span> 1 керамічний “чайний човен” (також можна використовувати мілку миску чи чашу)</p>
<p><span style="color: #008000;"><em>Метода проведення:</em></span></p>
<p>В цьому експерименті ви зробите три послідовних заливання. На першому колі спочатку облийте ззовні ваш чайничок гарячою водою, потім зніміть кришечку і залийте чайне листя. Це називається “обливати до”. Вилийте чай у свою чашку. Попийте його спокійно і занотуйте свої спостереження, зосередившись на відчуттях у роті. На другому колі облийте чайник тільки після того, як ви заллєте в нього воду. Це буде називатися “обливати після”. Знову зливайте чай у чашку, пийте й занотовуйте. На останньому заварюванні облийте і до, і після заливання – відповідно, це називають “обливати до і після”. Випийте цю чашку й запишіть свої спостереження. Як тільки листя буде залито декілька разів, а чайничок ретельно облитий, цей експеримент вже важко повторити. Можете просто виконати його пізніше зі свіжим листям або ж, якщо вам пощастило, і ви мали всі три, то можете робити всі “обливання” водночас.</p>
<p>&nbsp;</p>
<p><span style="color: #008000; font-size: 14pt;">VIII) Величезний світ чашок</span></p>
<p>Це чудовий дослід, бо він простий, а більшість людей, що мають різні типи чашок, рідко здогадуються, як сильно ці маленькі чашечки можуть впливати на якість чайного настою. Які ж з них дійсно пристосовані для того, щоби створювати кращий чай?</p>
<p><span style="color: #008000;">Що вам знадобиться:</span></p>
<p><span style="color: #008000;">茶</span> 3 чи більше чашок ґонфу різних типів (різні за формою, розміром, матеріялом, віком і под.)<br /><span style="color: #008000;">茶</span> 1 їсинський чайник з пурпурового піска</p>
<p><span style="color: #008000;">Метода проведення:</span></p>
<p>Зважте близько двох грамів чаю і заваріть його так, як ви це робите зазвичай, обливаючи ваш чайничок як до, так і після заливання листя. Якщо ви виконуєте цей експеримент у великій компанії людей чи з великою кількістю чашок, то можете оминути їх попереднє прогрівання. Розлийте по них чай і попийте по черзі з кожної. Повторіть принаймні декілька разів, записуючи, як форма, розмір, матеріял чи вік впливають на чайний настій у вашому роті.</p>
<p>&nbsp;</p>
<p><span style="color: #008000; font-size: 14pt;">IX) Джерела тепла</span><br /> <br />Наші досліди не були би повними без тестування різноманітних джерел тепла. Тож з цього кумедного експерименту можна багато про що дізнатися.</p>
<p><span style="color: #008000;">Що вам знадобиться:</span></p>
<p><span style="color: #008000;">茶</span> Газовий пальник<br /><span style="color: #008000;">茶</span> Електричний нагрівач (інфрачервоний чи з металевою поверхнею, не індукційний)<br /><span style="color: #008000;">茶</span> Вугілля і жаровня<br /><span style="color: #008000;">茶</span> 1 чи 3 чайники для води<br /><span style="color: #008000;">茶</span> 1 їсинський чайник з пурпурового піска (не обов’язково, можна просто пити воду)<br /><span style="color: #008000;">茶</span> 1 біла порцелянова чашка ґонфу для кожної людини</p>
<p><span style="color: #008000;">Метода проведення:</span></p>
<p>Ви можете проводити його як з чаєм, так і просто з гарячою водою. Деякі люди вважають, що за самою водою трохи важкувато визначати різницю, тоді як инші гадають, що чай і час між його заварюваннями вносять надмірну плутанину. Все лишається на ваш власний розсуд, і, зрештою, то чудова ідея – спробувати обидва цих підходи.</p>
<p>Якщо ви маєте три однакових чайники, то можете наповнити їх рівною кількістю води й зігріти одночасно. Зауважте, що кожне джерело тепла грітиме ваш чайник зі своєю швидкістю, тож вам можливо доведеться попередньо заміряти, як довго він закипає на кожному з них, щоби довести до кипіння всі три водночас.</p>
<p>Якщо ж у вас усього лише один чайник, що ймовірніше, тоді вам доведеться тестувати кожне джерело тепла по одному, записуючи свої спостереження в процесі, і терпляче чекати кожного разу, як грітиметься свіжа водичка. Вам насправді не так багато її і треба в чайнику. Якщо маєте доступ до вугілля і жаровні, то спочатку краще випити воду з цього джерела тепла, а потім уже переходити до инших. Як завжди, зосередьтеся на відчуттях у ротовій порожнині. Розглядайте якість кожного джерела, як текстуру у вашому роті. Яка вона, прониклива й структурована чи подразлива й некомфортна?</p>
<p>&nbsp;</p>
<p><span style="color: #008000; font-size: 14pt;">X) Типи чайників для води</span></p>
<p>З такої величезної кількості чайників, зроблених в різноманітних формах і з різних матеріялів, який з них найбільш пристосований для кип’ятіння води для чаю?</p>
<p><span style="color: #008000;">Що вам знадобиться:</span></p>
<p><span style="color: #008000;">茶</span> Стільки різних чайників, скільки ви маєте (скляний, керамічний, залізний, срібний, новий, антикварний тощо) <br /><span style="color: #008000;">茶</span> 1 їсинський чайник з пурпурового піска (не обов’язково, можна просто пити воду)<br /><span style="color: #008000;">茶</span> 1 біла порцелянова чашка ґонфу для кожної людини</p>
<p><span style="color: #008000;">Метода проведення:</span></p>
<p>Знову ж таки, це може бути проведено як лише з водою, так і разом із чаєм. На початку, я вважаю, краще робити їх просто з водою. Цього разу вам слід використовувати одне джерело тепла для всіх типів чайників, пити воду з одного з них, записуючи свої спостереження, і потім переходити до наступного. Використовуйте таке джерело тепла, яке вам легко буде контролювати в цьому експерименті, наприклад, електричне чи газове. Кожен тип чайника має свою енергетику й наділяє особливостями воду. Намагайтеся не тільки оцінювати їх ефективність, а й розглядати, наскільки кожен з них буде придатним до певних видів чаїв.</p>
<p><img style="display: block; margin-left: auto; margin-right: auto;" src="images/GongfuTeapot/TheImportanceOfExperimentation/Experimentation4.jpg" alt="Experimentation4" />&nbsp;</p>
<h3 style="text-align: center;"><em><span style="font-size: 18pt; color: #008000;">Висновки</span></em></h3>
<p>Сподіваюся, для вас ці експерименти будуть такими ж веселими, повчальними й показовими, якими вони є для мене. Незалежно від вашого підходу до чаю, я справді вважаю, що практичний досвід, отриманий від проведення цих експериментів, допоможе вам приготувати ліпший настій у спосіб, що підходить саме для вас.<br /> <br />Маю дуже велику надію на те, що ці досліди&nbsp;спонукатимуть вас до глибших обговорень, і що деякі з вас викажуть креативність і розроблять свої власні експерименти. Якщо так, то ми будемо раді почути про них. Ми маємо ще багато різних дослідів, якими би ми так само могли поділитися з вами за вашого бажання набути трохи більше майстерності через самодисципліну. І також я сподіваюся, що ці експерименти надихатимуть вас на створення своїх власних і на те, щоби навчатися любити процес так само, як і я.</p>
<p>Пам’ятайте, тут не ведеться мова про те, щоби вбиратися у білі лабораторні халати й обробляти до стерильності свій чайний посуд. Навпаки, ми говоримо про відкритість розуму й розпізнавання відмінностей, що, як наслідок, виникає від використання різного начиння і способів заварювання, так щоби ви могли прийняти виважене рішення у своєму приготуванні чаю. Як завжди, найважливішим елементом будь-якого чаювання залишаєтесь ви самі! Серце, з яким ви заварюєте і подаєте чай, переважатиме за всі експерименти та висновки з них. Найкраща чашка чаю завжди та, що заварена, подана й отримана від серця! Тому най ваша любов до Чаю зростатиме завдяки поєднанню майстерності через самодисципліну, заварювання від серця та сповнених радості експериментів! Щасливих всім заварювань!</p>
<p>&nbsp;</p>
<p style="text-align: right;"><em><span style="font-size: 10pt;">Статтю було надруковано в часописі<br /></span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;в листопаді 2017-го року<br />Перекладено спеціяльно для <em>TeaHut.com.ua</em></span></em></p>