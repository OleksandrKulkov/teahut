---
title: Важливість експериментування
subtitle: ""
author: Шень Су
description: Розвиток майстерних навичок у чаї ґонфу не може відбуватися без міцної експериментальної основи. Ви повинні навчитися відчувати різницю в чаї, чайному посуді та методах заварювання...
pubDate: 2019-05-11
posted: true
category: ["Чайник ґонфу"]
---
import Image1 from "/src/assets/articles/preserve-the-heat/Kettle4.jpg";


<h1><img style="display: block; margin-left: auto; margin-right: auto;" src="images/GongfuTeapot/TheImportanceOfExperimentation/Importance1.jpg" alt="Importance1" /></h1>
<h1 style="text-align: center;"><em></em><span style="font-size: 18pt; color: #339966;">Важливість експериментування</span></h1>
<h2 style="text-align: right;"><span style="font-size: 14pt;">茶人: <em>Шень Су</em></span></h2>
<p style="padding-left: 150px;"><em>Розвиток майстерних навичок у чаї ґонфу не може відбуватися без міцної експериментальної основи. Ви повинні навчитися відчувати різницю в чаї, чайному посуді та методах заварювання. Якщо це просто досвід инших, навіть досвід вашого вчителя – то не ваша майстерність! Як тільки ви почнете розпізнавати, то тоді зможете й самі дослідити, чому наші попередники обирали той чи инший параметр.</em></p>
<p>&nbsp;</p>
<ol>
<li>Вступ</li>
<li><span style="text-decoration: underline;"><a href="index.php?option=com_content&amp;view=article&amp;id=140:ten-important-experiments-1-4&amp;catid=19:the-importance-of-experimentation">Десять важливих експериментів. Досліди 1-4</a></span></li>
<li><span style="text-decoration: underline;"><a href="index.php?option=com_content&amp;view=article&amp;id=141:ten-important-experiments-5-10&amp;catid=19:the-importance-of-experimentation" target="_self">Досліди 5-10. Висновки</a></span></li>
</ol>
<p>Одним з найвеличніших скарбів, що передаються в цій традиції, є чимала кількість експериментів з ґонфу ча. В нашому Центрі їх проводять щотижня. Ми ставимося до них і серйозно, і грайливо, з відкритим розумом, усвідомлюючи, наскільки важливі вони для кращого розуміння того, що ми робимо за чайним столом і поза його межами. Насправді&nbsp;я з радістю проводжу їх, адже це дивовижно, яким напучувальним може бути навіть найпростіший серед дослідів, особливо для тих, хто ніколи не робив їх раніше. Коли ви самі бачите ті зміни, які спричиняє одна дрібна деталь, і потім обмірковуєте всі тонкощі, з яких складається заварювання ґонфу, то вам стає неймовірно цікаво дізнатися про те, наскільки можна поліпшити свій чай через самодисципліну, практику та експериментування. З часом, як ваша чутливість посилюється, ви знову з відкритим розумом звертаєтеся до одного з тих основних експериментів. І тоді завжди є инший простір для відкриття, инший настій, який необхідно випити! Безумовно, проведення дослідів з ґонфу ча може бути так само радісним, як і виховним, і, за моїм відчуттям, то є важливий баланс, якого необхідно досягти з формуванням нашої чайної практики.</p>
<p>Тут можлива й наукова метода, але наш первинний підхід до чаю завжди буде церемоніяльним, тож природньо, що ми проводимо свої експерименти у такий шлях, який сприяє нашим чайним церемоніям і нашій любові до чаю. Досліди можуть бути веселими й грайливими і не мають ставати надто серйозними. Навчайтеся досліджувати, бавлячись як діти. Експерименти, що ми розглядаємо в нашому журналі, в жодному разі не повинні мати вигляд роботи чи, ще гірше, тесту, що відгонило би снобізмом і винятковістю. Проводьте досліди задля поліпшування своїх навичок заварювання і розуміння чаю загалом, і чаю ґонфу зокрема. Насолоджуйтесь приготуванням кращого настою, яким ви зможете потім поділитися з иншими! В цій статті я би хотів детальніше оглянути важливість експериментування в практиці ґонфу, а також охопити те, що я вважаю десятьма фундаментальними дослідами з майстерності для всіх чайних поціновувачів.</p>
<p>&nbsp;</p>
<h3><span style="color: #339966;"><em>Чому ми проводимо експерименти</em></span></h3>
<p>Чай ґонфу, деякою&nbsp;мірою – це приготування найкращої чашки з чаєм, яка тільки можлива. Для того щоби злагоджено заварити по-справжньому чудовий чайний настій, потрібні неабиякі навички та практика. З якою радістю ви питимете його потім зі своїми близькими та друзями! Відповідно, ми проводимо експерименти, які&nbsp;допоможуть нам зрозуміти всі тонкощі, що&nbsp;стосуються чаю ґонфу. Коли кожен аспект усвідомлюється глибше, ми можемо почати досягати прогресу і насолоджуватися все кращим чаєм. Але що визначає файну чашку?</p>
<p>Обов’язково вивчіть “<span style="text-decoration: underline;"><a href="index.php?option=com_content&amp;view=article&amp;id=45:the-characteristics-of-fine-tea&amp;catid=13:gong-fu-cha-tips" target="_self">Десять якостей чудової чашки чаю</a></span>”, адже вам вони будуть необхідні як стандарти впродовж усього свого експериментування. І хоч усі критерії частково суб’єктивні, ми все ще потребуємо їх&nbsp;задля&nbsp;навчання з учителем і визначення свого власного прогресу, щоби мати якесь мірило для усвідомлення, що наше заварювання покращується з часом. Без подібного стандарту, якого прагнемо досягти, ми лише заварюємо чай так, як нам подобається. Насолоджуватися ним у такий спосіб теж добре, коли це розвага чи хоббі, але то не заради “майстерності через самодисципліну”, чим власне і є “ґонфу”. З чітко визначеним переліком якостей, до яких ми прагнемо, і які визначають наш прогрес, погляньмо, що ще відбувається в ході проведення експериментів, і чому вони настільки важливі.</p>
<p>Перш за все, після&nbsp;проведення експериментів я можу говорити з позиції досвіду. Те, чим я маю поділитися про чай, уже не буде просто тим, що я прочитав у книжках, подивився на відео чи почув від свого вчителя – це буде чимось, що я можу переживати в межах свого власного тіла. Воно&nbsp;має внутрішню силу! Чим більше дослідів я роблю, тим міцнішим буде фундамент, на який я можу впевнено спиратися і говорити про чай. Я почну усвідомлювати його&nbsp;і способи його заварювання все детальніше, а&nbsp;деталі для чайної людини мають неабияке значення. Для того щоби спілкуватися і навчати чаю инших, необхідно самим цілком усвідомлювати, чому ми робимо те, що ми робимо за нашим чайним столом. Якщо нічого в чаї ґонфу не виконувати як завгодно, то все робитиметься з метою, і експерименти як раз і допомагають виявляти цю мету.</p>
<p>Нам дуже пощастило в цій традиції, тому що традиційний спосіб заварювання ґонфу ча, розроблений на півдні Китаю, зберігався до нас вчителями і потім був переданий нашому поколінню. Частково це збереження сталося завдяки виконанню і викладанню багатьох експериментів. Існування традиції, лінії передання, що дійшла до нас, має значення, адже завдяки їй ми отримуємо критерії, необхідні нам для дослідів. У нашій традиції ними є “<span style="text-decoration: underline;"><a href="index.php?option=com_content&amp;view=article&amp;id=45:the-characteristics-of-fine-tea&amp;catid=13:gong-fu-cha-tips" target="_self">Десять якостей чудового чаю</a></span>”, без яких би не існувало жодного способу посилатися на “краще” чи “гірше”, і все експериментування, зрештою, губилося б у суб’єктивності. Ця&nbsp;традиція також допомагає пов’язувати з контекстом і доносити наші експерименти з ґонфу принаймні трьома способами:</p>
<p><span style="color: #008000;"><em>Історія методи / чайного посуду</em></span></p>
<p>Традиційний чай ґонфу вдосконалювали й оберігали впродовж сотень років, а&nbsp;пам’ять у традиції значно краща за пам’ять будь-якої людини. Якщо стаються якісь&nbsp;зміни чи сучасні адаптації, то я хочу знати історію – те, що лишилося позаду рішення зробити подібний хід. Це дуже доречна інформація, особливо коли мова йде про деякі найпоширеніші переміни в чаї ґонфу, що ми бачимо сьогодні. Насамперед вона допомагає нам зрозуміти, чому це&nbsp;мало місце, і чи було подібне рішення детально обміркованим. Виконання експерименту з глечиком для наливання (<em>чахаєм</em>), що&nbsp;наведений нижче, є чудовим прикладом того, якщо ви розглядаєте його використання поза межами чаю, і вам цікаво, чому і коли він був упроваджений до сучасної чайної церемонії. Залишу це на ваш власний розгляд...</p>
<p><span style="color: #008000;"><em>Практичні уроки</em></span></p>
<p>Також ми знайомимося з поверхневим рівнем і практичними причинами, що стоять за кожним аспектом способу заварювання ґонфу. Якщо ви спитаєте в когось з тих, хто готує чай, чому вони роблять його&nbsp;саме так, то ймовірно отримаєте у відповідь якусь практичну причину того. І це добре... Та навіть така здатність втрачається в наші дні. За відсутності традиції, яка б забезпечувала хоч якесь просте, практичне розуміння різних аспектів цієї методи заварювання, нам лишається готувати чай так, як нам до вподоби, однак&nbsp;із подібним підходом місце для прогресу відсутнє.</p>
<p><span style="color: #008000;"><em>Глибші, духовні уроки</em></span></p>
<p>Зрештою кожен аспект приготування чаю має під собою глибше значення. Нам дуже пощастило, що експерименти, яких нас навчили і які нам передавали, зберегли свої духовні уроки. Часто в них також закладені й гарні життєві приклади. Коли ви виконуєте деякі з дослідів, наведених нижче, завжди питайте себе, що ж було втрачено чи здобуто, й розглядайте, що це означає по відношенню до найважливіших сторін подавання чаю. Иноді експеримент демонструватиме практичну користь від використання певного предмета чайного посуду, хоча&nbsp;в той же час щось дуже глибоке й важливе для вашої чайної церемонії втрачатиметься. Чи варте воно того? Инколи так. Проте в инші моменти – ні. Єдиний шлях дійсно про це дізнатися – проводити експерименти, розглядати всі плюси й мінуси, а також те, в яких випадках можна йти на певні жертви.</p>
<p>Коли ви починаєте розуміти історичні, практичні й глибші уроки експериментів, з усіма їхніми користю й утратами, то зможете насправді почати робити обґрунтовані рішення щодо того, як краще подавати чай!</p>
<p>&nbsp;</p>
<h3><em><span style="color: #339966;">Експерименти</span></em></h3>
<p>Всі причини робити зміни й пристосування ми можемо швидко звузити до трьохсот річної традиції заварювання чаю, коли нарешті візьмемося за те, щоби виконати декілька експериментів і розглянути їхню історію разом із практичними та глибшими уроками. Деякі адаптації чудові й справді покращують наш чай, тоді як инші сталися під упливом ринку. Знати, де з них що, є важливим, щоби ми не купували речі, яких не потребуємо, чи не використовували посуд і/чи методи заварювання, які не виявляють найкраще в чаї.</p>
<p>Звісна річ, для наповнення своїх експериментів вам не потрібні ті три контексти. З “<span style="text-decoration: underline;"><a href="index.php?option=com_content&amp;view=article&amp;id=45:the-characteristics-of-fine-tea&amp;catid=13:gong-fu-cha-tips" target="_self">Десятьма якостями чудового чаю</a></span>” чи з якимось иншим еталоном, за яким ви систематично будете стежити в ході своїх експериментів, ви так само зможете навчатися і зростати через проведення дослідів нашої традиції і, що мабуть важливіше, розвинути здібність та енергію на створення своїх власних експериментів!</p>
<p>&nbsp;</p>
<p><em>Продовження: <a href="index.php?option=com_content&amp;view=article&amp;id=152:ten-important-experiments&amp;catid=25:the-importance-of-experimentation">"Десять якостей чудової чашки чаю. Експерименти 1-4"</a></em></p>
<p>&nbsp;</p>
<p style="text-align: right;"><em><span style="font-size: 10pt;">Статтю було надруковано в часописі<br /></span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;в листопаді 2017-го року<br />Перекладено спеціяльно для <em>TeaHut.com.ua</em></span></em></p>