---
title: Десять важливих експериментів.
subtitle: Досліди 1-4
author: Шень Су
description: Розвиток майстерних навичок у чаї ґонфу не може відбуватися без міцної експериментальної основи. Ви повинні навчитися відчувати різницю в чаї, чайному посуді та методах заварювання...
pubDate: 2019-05-12
posted: false
category: ["Чайник ґонфу"]
---
import Image1 from "/src/assets/articles/preserve-the-heat/Kettle4.jpg";


<h1><img style="display: block; margin-left: auto; margin-right: auto;" src="images/GongfuTeapot/TheImportanceOfExperimentation/Importance1.jpg" alt="Importance1" /></h1>
<h1 style="text-align: center;"><em></em><span style="font-size: 18pt; color: #008000;">Важливість експериментування</span></h1>
<h2 style="text-align: right;"><span style="font-size: 14pt;">茶人: <em>Шень Су</em></span></h2>
<ol>
<li><span style="text-decoration: underline;"><a href="index.php?option=com_content&amp;view=article&amp;id=139:the-importance-of-experimentation&amp;catid=18:gonfu-teapot" target="_self">Вступ</a></span></li>
<li>Десять важливих експериментів. Досліди 1-4</li>
<li><span style="text-decoration: underline;"><a href="index.php?option=com_content&amp;view=article&amp;id=141:ten-important-experiments-5-10&amp;catid=19:the-importance-of-experimentation" target="_self">Досліди 5-10. Висновки</a></span></li>
</ol>
<h3><span style="color: #008000;">&nbsp;<em>Десять важливих експериментів</em></span></h3>
<p>Для всіх експериментів, що наведені нижче, важливо використовувати добре знайомий вам чай. Я часто беру якийсь слабкого окислення, але заварюю його в меншій кількості, приблизно 1-2 грами, в залежності від розміру посуду для заварювання. Якщо ви візьмете забагато темного, витриманого чи складного чаю, то це відвертатиме вашу увагу, і буде важко помітити тонкі відмінності під час порівняння чайного посуду та способів заварювання.</p>
<p>Непогано було би завести записничок для своїх висновків. Занотовуйте все, що зможете, в тому числі й дату, використані матеріали, процедуру, спостереження та инші зауваження. Все це виявиться дуже корисним у майбутньому, коли ви будете знову робити цей експеримент. Також воно допоможе оцінювати ваш прогрес.</p>
<p>Пам’ятайте, коли будете записувати свої спостереження, справа не в тому, що ви думаєте, що це є кращим, а то гіршим – уся сила в тому, щоби занотовувати всі відмінності, які ви помічаєте. Вміти побачити деяку різницю, в основі якої лежить використаний чайний посуд чи метода приготування – то само по собі вже добре. Зосередьтеся на десяти якостях, наведених вище, і поки що не зважайте на смак і аромат, наскільки це можливо (в цьому вам якраз допомагатиме слабко заварений чай). Як вам відчувається чай у вашому роті й тілі? Підтримуйте спокійну атмосферу протягом кожного експерименту, щоби всі могли зосередитися на чаї. Не соромтеся обговорювати результати, коли всі закінчать.</p>
<p>Зверніть увагу на те, що ми не розкриваємо результатів жодного з цих експериментів. Усе це цілковито лишається за вами! У будь-якому випадку, значно цікавіше навчатися на своєму власному досвіді, й жоден вплив задля пошуку правильного чи хибного результату тут відсутній. Завжди тримайтеся свого досвіду й будьте готові до того, що иншого разу вам може відкритися якась нова тонка відмінність, до якої ви не були чутливі в минулому. Ми тут не для того, щоби переконати когось у своєму способі заварювання, а щоби дати вам платформу, де можна весело провести свій час і навчитися робити кращий чай на власному досвіді.</p>
<p>Ця практика чаю ґонфу має бути працею любові й пристрасті. Ву Де завжди каже нам, що найкращий чай – то чай, зроблений з любов’ю. І це стосується шляхів, якими він був вирощений, виготовлений і поданий. Якщо чай іде слідом за серцем цими трьома шляхами, тоді його буде створено згідно з Природою, Небом і Людиною, і ми осягнемо Дао через нашу чайну практику. Але ми маємо стати цими вченнями; ми повинні проживати Шлях, а не просто розглядати його чи філософствувати про його тонкощі в цьому журналі. Ось чому протягом років ми охоплювали так багато наших експериментів на цих сторінках.</p>
<p>&nbsp;</p>
<p style="background-color: #5f9175; text-align: center; white-space: normal; display: table; padding-right: 20px; padding-bottom: 20px; padding-left: 20px;"><em><span style="font-size: 24pt;">Десять якостей файного чаю</span></em><br /><br /><em>Пам’ятайте, “ґонфу” означає “майстерність через самодисципліну”, і для того, щоби опановувати ґонфу ча, нам спочатку треба визначити, що таке є “добра чашка чаю”. Якщо ви цього не зробите, то тоді немає до чого прагнути, і відповідно буде відсутня можливість самого розвитку. Якщо вона визначається просто, як вам заманеться, то не існує жодного способу покращити її – ви не можете вдосконалювати так, “як вам це подобається”. Визначений належним чином набір якостей дозволяє нам оцінювати наш чай, обговорювати його з иншими та навчатися через експериментування задля того, щоби розвиватися під керівництвом учителя.</em><br /><br /><em>Звісна річ, слід також пам’ятати, що якість ця є довільною. Чай – це мистецтво, а не наука, і не існує такої речі, як суцільна об’єктивність. Наші спостереження завжди будуть до певної міри суб’єктивними. З переліком якостей, наведених нижче, ми будемо намагатися привнести максимум об’єктивності й разом з тим усвідомлювати, що це, зрештою, має довільний характер. З урахуванням вищенаведеного, а також заради експериментування і розвитку, ми використовуємо цей стандартний набір якостей, яким ми визначаємо наш чай ґонфу. Оскільки якості, що засновуються на висновках, на кшталт смаку й аромату, є доволі суб’єктивними, ми замість них перейшли на відчуття в ротовій порожнині. Консистенція напою разом із відчуттями від нього в роті нададуть нам значно більше можливостей задля узгодження.</em><br /><br /><em>Отже, чудовий чай:</em><br /><em><strong>茶</strong> Одразу ж змочує ваше піднебіння</em><br /><em> <strong>茶</strong> Вкриває порожнину рота</em><br /><em> <strong>茶</strong> Гладкий, насичений, густий і структурно визначений</em><br /><em> <strong>茶</strong> Сам просувається вглиб</em><br /><em> <strong>茶</strong> Легко ковтається (сам спускається донизу)</em><br /><em> <strong>茶</strong> Огортає і пом’якшує горло</em><br /><em> <strong>茶</strong> Сприяє виділенню слини</em><br /><em> <strong>茶</strong> Має аромат, що піднімається носовою порожниною</em><br /><em> <strong>茶</strong> Має “хвейґань” (м’ятну холодинку в подиху, немов зимового дня)</em><br /><em> <strong>茶</strong> Має глибоку Ча Ці, що розслаблює (загальне відчуття легкості)</em><img src="images/GongfuTeapot/TheImportanceOfExperimentation/Experimentation1.jpg" alt="Experimentation1" /></p>
<p>&nbsp;</p>
<h3 style="text-align: center;"><span style="color: #008000;"><em>Експерименти</em></span></h3>
<p><span style="color: #008000; font-size: 14pt;"><em>I) Добирання води</em></span></p>
<p>Найкращий і найлегший шлях поліпшити ваш чай – це поліпшити вашу воду. Чай на 98% є водою, тож, жодних сумнівів, краща вода багато в чому сприятиме й допоможе вам зробити кращий чай.</p>
<p><span style="color: #008000;"><em>Що вам знадобиться:</em></span></p>
<p><span style="color: #008000;">茶</span> 3 чи більше види бутильованої води<br /><span style="color: #008000;">茶</span> 2 однакових ґонфу чашки з білої порцеляни для кожної людини</p>
<p><span style="color: #008000;"><em>Метода проведення:</em></span></p>
<p>Для цього експерименту придбайте принаймні три різних види бутильованої води. Наздогад оберіть дві з них, налийте однакову кількість кожної в різні чашки та покуштуйте одночасно то одну, то другу по черзі. Занотовуйте будь-які відмінності, що помічаєте. Спираючись на “десять якостей”, наведених вище, оберіть одну з двох пляшок, яка за вашим відчуттям більш придатна для приготування чаю, і потім порівняйте її з третім бутлем води. Пам’ятайте, вода не повинна мати жодного смаку чи аромату; вона повинна втамовувати спрагу, і, як і будь-який файний чай, має бути насиченою, гладкою, м’якою і легко ковтатися.</p>
<p>Продовжуйте цей процес виключення, допоки не вирішите, яка, за вашим відчуттям, вода найбільш придатна для чаю. Якщо маєте добру джерельну воду, то можете порівняти свою найкращу бутильовану з нею і ще раз погляньте, чи можливо знайти між ними якусь різницю.</p>
<p>&nbsp;</p>
<p><span style="color: #008000; font-size: 14pt;"><em>II) Експеримент з трьома чашками</em></span></p>
<p>Це один з найважливіших і найпростіших у виконанні експериментів. Він один з тих, що я проводжу найчастіше з гостями в нашому Центрі. Також він є чудовим прикладом того, чому перший рядок вірша ґонфу настільки важливий...</p>
<p><span style="color: #008000;"><em>Що вам знадобиться:</em></span></p>
<p><span style="color: #008000;">茶</span> 3 однакових ґонфу чашки з білої порцеляни для кожної людини <br /><span style="color: #008000;">茶</span> Чайник для кип’ятіння води</p>
<p><span style="color: #008000;"><em>Метода проведення:</em></span></p>
<p>Зігрійте собі воду. Перед тим, як вона цілковито закипить, наповніть нею одну з трьох чашок. Їх не треба попередньо прогрівати. Перелийте половину води з першої до другої чашки. Потім з другої налийте половину в третю. Перша чашка повинна мати в собі половину води, тоді як дві останні міститимуть по чверті кожна. Починаючи з останньої, швидко пийте воду з усіх трьох по черзі й занотовуйте свої спостереження під час цього. Повторіть принаймні тричі, переконавшись, що акуратно наливаєте з кожної чашки в наступну. Ви могли би з легкістю проводити цей експеримент і з більше ніж трьома чашками.</p>
<p>&nbsp;</p>
<p><span style="color: #008000; font-size: 14pt;"><em>III) Чайник з Дзиша проти ґайвані</em></span></p>
<p>Це один з моїх улюблених експериментів. Він демонструє важливість форми, матеріялу та дизайну вашого чайного посуду. Це один з тих дослідів, яких не бажано оминати, особливо в часи сучасності, коли <em>ґайвані</em> є настільки поширеними у вжитку. Чому їх так широко використовують, і коли вони набули моди в якості посуду для заварювання по чайних крамницях? Чому так сталося? І як їх використовували у давнину?</p>
<p><span style="color: #008000;"><em>Що вам знадобиться:</em></span><br /> <br /><span style="color: #008000;">茶</span> Один їсинський чайник з пурпурового піска (Конче важливо, щоби ваш ґонфу чайник був справжнім виробом. Цей експеримент уводитиме в оману й не матиме жодної користі, якщо це не буде автентична їсинська глина. Иншими словами, не слід брати для нього чайник з иншого типу глини.) <br /><span style="color: #008000;">茶</span> Одна порцелянова <em>ґайвань</em> (чашка з кришкою)<br /><span style="color: #008000;">茶</span> Дві однакових ґонфу чашки з білої порцеляни для кожної людини</p>
<p><span style="color: #008000;"><em>Метода проведення:</em></span></p>
<p>Зважте приблизно по два грами чаю для вашої <em>ґайвані</em> і для вашого чайника з пурпурового піска. Заваріть їх паралельно. Якщо ви впевнено оперуєте обома руками, можете наповнювати їх одночасно і так само одночасно розливати, тримаючи кожну з посудин своєю рукою (я переважно тримаю чайник ґонфу своєю домінуючою рукою (для правші то є права, для шульги –&nbsp;ліва), а <em>ґайвань</em> беру слабкішою). В инакшому випадку ви можете спочатку заварити в одному посуді, випити чай і записати свої спостереження, і потім так само зробити з иншим. Повторіть це принаймні тричі. Якщо ви спочатку заварювали в чайнику, а після використовували <em>ґайвань</em>, то кожного наступного разу змінюйте послідовність.</p>
<p><img style="display: block; margin-left: auto; margin-right: auto;" src="images/GongfuTeapot/TheImportanceOfExperimentation/Experimentation2.jpg" alt="Experimentation2" /></p>
<p>&nbsp;</p>
<p><span style="color: #008000; font-size: 14pt;"><em>IV) Додавання холодної води до гарячої</em></span></p>
<p>Я помічаю деяку тенденцію в людей доливати у свої чайники холодну воду, коли в них уже залишається небагато, і потім знову кип’ятити їх. (Мені завжди було цікаво, що відбувається, коли холодна вода потрапляє в залишки гарячої.)</p>
<p><span style="color: #008000;"><em>Що вам знадобиться:</em></span></p>
<p><span style="color: #008000;">茶</span> Чайник для води на вибір<br /><span style="color: #008000;">茶</span> Джерело тепла на вибір<br /><span style="color: #008000;">茶</span> 1 їсинський чайник з пурпурового піска (за бажанням, можна просто куштувати воду) <br /><span style="color: #008000;">茶</span> 1 біла порцелянова чашка ґонфу для кожної людини</p>
<p><span style="color: #008000;"><em>Метода проведення:</em></span></p>
<p>В цьому експерименті мені більше подобається зігрівати водичку і пити кілька чашок просто заради того, щоби ознайомитися з нею. Ви також спочатку могли би випити по декілька чашок. Потім додайте якусь кількість (десь чашку чи трохи більше) холодної води до свого чайника і знову доведіть його до кипіння. Навіть його звуки можуть бути показовими в цій точці. Як тільки вода перейде до кипіння, знову скуштуйте її чи заваріть трохи чаю і після того занотуйте свої спостереження.</p>
<p>&nbsp;</p>
<p><em>Закінчення: <span style="text-decoration: underline;"><a href="index.php?option=com_content&amp;view=article&amp;id=141:ten-important-experiments-5-10&amp;catid=19:the-importance-of-experimentation" target="_self">Досліди 5-10. Висновки</a></span></em></p>
<p>&nbsp;</p>
<p style="text-align: right;"><em><span style="font-size: 10pt;">Статтю було надруковано в часописі<br /></span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;в листопаді 2017-го року<br />Перекладено спеціяльно для <em>TeaHut.com.ua</em></span></em></p>