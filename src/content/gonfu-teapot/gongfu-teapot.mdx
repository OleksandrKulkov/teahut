---
title: Чайник ґонфу
subtitle: Вогонь – Учитель Чаю
author: ""
description: "Представляємо цілковито новий підхід до нашої серії «чаю ґонфу»: як і раніше, ми продовжуватимемо досліди з вищої Майстерності, проте нам хотілося би розширити цей розділ..."
pubDate: 2018-06-23
posted: true
category: ["Чайник ґонфу"]
---
import Image1 from "/src/assets/articles/preserve-the-heat/Kettle4.jpg";


<p>&nbsp;<img style="display: block; margin-left: auto; margin-right: auto; margin-bottom: 20px;" src="images/articles/GongfuTeapot/gongfuteapot.jpg" alt="gongfuteapot" /></p>
<h4>&nbsp;</h4>
<h1 style="text-align: center;"><span style="font-size: 18pt;">Чайник Ґонфу</span></h1>
<p><em><img style="margin-top: 10px; margin-bottom: 15px; margin-left: 20px; float: right;" src="images/articles/GongfuTeapot/gongfuteapot1.jpg" alt="gongfuteapot1" width="270" height="270" />Представляємо цілковито новий підхід до нашої серії «чаю ґонфу»: як і раніше, ми продовжуватимемо досліди з вищої Майстерності, проте нам хотілося би розширити цей розділ журналу, щоби охоплювати не просто досвід тих, хто практикує «ґонфу ча». Відтепер ми сідатимемо за чайний стіл майже щомісяця і дізнаватимемося про їсинські чайники, порцелянові чашки, техніки, історію та багато инших аспектів «ґонфу ча» з метою вдосконалення нашого знання та практики ґонфу. В цьому місяці ми почнемо нову серію з обговорення глини «фіялковий пісок».</em></p>
<p>&nbsp;</p>
<p>На в’їзді до Їсину можна побачити дуже старий напис, який сміливо виголошує: «В світі існує лише один керамічний чайник, і ім’я йому Їсин». І хоча посеред світу є безліч чудових глин і майстрів чайного посуду (навіть у далекій Чеській Республіці), немає иншої такої глини з настільки ж глибоким чи настільки давнім зв’язком із Чаєм за їсинську. На певному етапі своєї подорожі чайні поціновувачі досліджують взаємини між їсинськими чайниками і Чаєм найглибше. Як наслідок, статті про історію Їсину, практичні знання, вміння та досвід відіграватимуть величезну роль у новому розділі нашого журналу «Чайний стіл ґонфу», в якому ми досліджуватимемо всі аспекти «чаю вищої майстерності».</p>
<p>Більшу частину з того, що робить їсинський чайний посуд таким особливим, закладено самою глиною. Існують инші аспекти чайників з <em>Дзіша (Цзиша)</em>, які ми розглядатимемо в наших наступних статтях, але ніщо з них не важливіше за сам матеріял. У китайців майстри гончарства з’явилися ще задовго до більшості західних країн, вони розвинули кам’яну кераміку й порцеляну набагато століть раніше. Глина, з якої роблять їсинські чайники, видобувається з місцевих гір Жовтого Дракона (黃龍山), Синьо-Зеленого Дракона (青龍山) та гори Ху Фу (湖父镇), а також їхніх околиць. У керамічному світі термін «кам’яна кераміка» вживається в різноманітних значеннях, але коли ми так називаємо вироби з їсинської глини, то мова йдеться про те, що вони зроблені з руди, яка видобувається із землі, і яку потім подрібнюють/квасять у глину, а не з натуральної глини з річок, потічків чи озер. Насправді більшість чайного посуду в світі є саме «кам’яною керамікою» за визначенням цього терміну. Таким чином елемент Земля привноситься до чайного заварювання.</p>
<p>&nbsp;</p>
<p><img style="display: block; margin-left: auto; margin-right: auto; border: 1px solid #000000;" src="images/articles/GongfuTeapot/gongfuteapot2.jpg" alt="gongfuteapot2" /></p>
<p style="text-align: center;"><span style="color: #008000;"><strong><span style="font-style: normal; letter-spacing: normal; text-align: start; text-indent: 0px; text-transform: none; white-space: normal; word-spacing: 0px; text-decoration: none; font-family: 'Open Sans', sans-serif; font-size: 14px; float: none;">茶&nbsp;</span></strong><em><span style="letter-spacing: normal; text-align: start; text-indent: 0px; text-transform: none; white-space: normal; word-spacing: 0px; text-decoration: none; font-family: 'Open Sans', sans-serif; font-size: 14px; float: none;">Гора Жовтого Дракона – найвідоміше місце видобування руди. Наприкінці 1990-х усі шахти були закриті.<br />Скрізь на гірських схилах ви можете бачити жили їсинської руди. Під впливом повітря залізо в них почало братися іржею, від чого глина стала помаранчевою. Найкраща руда залягає на глибині. Через високий рівень води в цьому районі шахти необхідно було постійно осушувати. Руд існує величезна різноманітність.</span></em></span></p>
<p>&nbsp;</p>
<p>Через природню відсутність свинцю в їсинській глині вироби з неї можна використовувати для їжі та напоїв навіть після початкового опалення, без використання якихось необхідних полив. Без них глина лишається шпаристою і піскоподібною, а тому вона має властивості капілярної дії, чим зберігає тепло чайного настою, особливо коли її поливають ззовні. Це також призводить до того, що вона, як добре відомо, вбирає в себе чайні олії та в майбутньому віддає їх назад у заварюваннях, чим додає глибини й мудрости, коли ми «напрацьовуємо» чайник з неї під час його використання. Огляд під мікроскопом дає можливість побачити глибокі канали шпарин, які дійсно проходять зсередини назовні в їсинських чайниках. До складу їсинської глини входять залишки кварцу, желатину, каолініту, слюди, бурого залізняка, заліза та деяких инших мікродомішків. Її випал здійснюється за температури 1100-1800°С, під час чого кварцеві та желатинові залишки створюють те, що керамісти називають «подвійною шпаринною структурою». Це зрештою і стало символічною обручкою, яка скріпила їхній шлюб з чаєм. Композиційна структура їсинської глини робить її стійкою до радикальних температурних змін, завдяки чому чайники можна обливати окропом навіть на зимовому холоді. А що може зрівнятися з вишуканим образом зимових слив, вкритих тонким снігом, чи, можливо, сосен у горах неподалік від замерзлого ставка, що бовваніють там, за обідком оповитого парою їсинського чайника?</p>
<p>Після свого видобутку глина нагадує кам’яні брили шаруватої консистенції. Її залишають у спокої просто неба впродовж тижнів чи навіть років. Це називають «роз’їданням», бо в результаті вона розвалюється на маленькі, розміром із соєвий біб гранули. Ці невеличкі шматочки вже потім розтирають у пісок і залишають на деякий період «ферментуватися» у воді. Тривалість цього залежить від руди й від майстерного нагляду за процесом, хоча більшість старих фахівців, з якими я зустрічався, у своєму ставленні до вивітрювання/зберігання руди, схилялися до філософії «чим довше, тим краще». Більша кількість води та просіювання створюють гладкішу глину, тоді як у випадку, коли її залишити в піскоподібному стані, глина виходить текстурною і часто більш шпаристою після випалу. Для створення цих неоднакових текстур використовують сита різного розміру. Вже після того як з глини розкатують плити, їх дубасять величезним дерев’яним молотком, иноді змішуючи кольори в такий спосіб, допоки пластична маса не набуде необхідного відтінку та консистенції. Саму ж глину продовжують «ферментувати» далі, й так само, як і з рудою, чим довше вона лежить, тим краще – якщо її добре витримати, то вона стає гладкішою, м’якішою й лагіднішою до чаю.</p>
<p>Багато старих рецептів, сумішей і метод виготовлення глини було втрачено. Це одна з найголовніших причин, чому старовинні їсинські чайники роблять кращий чай. Шкода, та майстерність і навички з їх виготовлення також не вціліли.</p>
<p>&nbsp;</p>
<h3 style="padding-left: 30px;"><span style="color: #339966;"><em>Фіялковий, червоний чи жовтий</em></span></h3>
<p>Різноманітність кольорів їсинських виробів пов’язана з видом руди, з тим, у якому з шарів ґрунту її видобували, як довго її залишали «ферментуватися» просто неба, а також із температурою випалу та з тими порошковими домішками на кшталт заліза, оксида кобальту, оксида міді тощо, які використовують для фарбування глини в наші дні. Ці домішки, безумовно, роблять чайник менш привабливим для заварювання чаю, навіть якщо вони й підкреслють його зовнішній вигляд.</p>
<p>Традиційно їсинську глину поділяють на три основні групи: фіялкова (<em>Д</em><em>зіша, Zisha,</em> 紫砂), червона (<em>хонні, hongni,</em> 紅泥) та сіра/зелена/жовта (<em>дваньні, duanni,</em> 段 泥). Проте деякі вчені й колекціонери Їсину вважають, що її слід класифікувати за горами, з яких вона видобувається, а не за кольоровими ознаками. Кожна з цих категорій є родиною глин з багатьма типами руди. І кожна руда може бути згодом очищена до різної консистенції і також випалена за різних температур. Чим вищу температуру під час випалу застосовують, тим темніший фіялковий колір отримують.</p>
<p>&nbsp;</p>
<p><img style="display: block; margin-left: auto; margin-right: auto; border: 1px solid #000000;" src="images/articles/GongfuTeapot/gongfuteapot3.jpg" alt="gongfuteapot3" /></p>
<p style="text-align: center;"><span style="color: #008000;"><strong><span style="font-style: normal; letter-spacing: normal; text-align: start; text-indent: 0px; text-transform: none; white-space: normal; word-spacing: 0px; text-decoration: none; font-family: 'Open Sans', sans-serif; font-size: 14px; float: none;">茶&nbsp;</span></strong><em><span style="letter-spacing: normal; text-align: start; text-indent: 0px; text-transform: none; white-space: normal; word-spacing: 0px; text-decoration: none; font-family: 'Open Sans', sans-serif; font-size: 14px; float: none;">Це різні види сирої руди Дзіша. В залежності від температури кожна з них потім може бути випалена у широку гаму кольорів, від фіялкового до червонувато-брунатного.&nbsp;Вкраплини инших мінералів місцеві називають "курячими очима". Руда ферментується просто неба впродовж декількох років допоки вона не розсипається на гранули. Тоді маленькі кульки вимочують у воді й очищують, допоки глина не досягне необхідної чистоти. Потім її вичавлюють і відбивають у пластини.</span></em></span></p>
<p>&nbsp;</p>
<p>Їсин відомий як «місто фіялкового піску», адже саме фіялковий пісок (<em>Дзіша, Zisha</em>) є найстарішою і найпоширенішою глиною/рудою; ось чому ми вживаємо велику літеру. Це саме чайники з фіялково-піскової глини отримали титул «Батька Чаю», навічно поєднавши Їсин із чайним заварюванням. Справжні чайники з фіялкового піска мають дивовижний вплив на той чайний настій, який ми тільки можемо скуштувати й відчувати в роті. Ми пропонуємо провести декілька експериментів з глиною <em>Цзіша</em> проти инших типів чайного посуду, наприклад, із порцеляни, а потім пізніше продовжити ці порівняння <em>Дзіша</em> з иншими типами руд з Їсину.</p>
<p>Першою перешкодою, що може постати на шляху ваших експериментів з фіялково-пісковою глиною та її дивовижним впливом на чайний настій, буде пошук чайника, зробленого зі справжньої <em>Дзіша</em>. Деякі любителі чаю купують «їсинські» чайники в інтернеті і потім визнають, що вони не відрізняються від їхніх селадонових, порцелянових чи инших керамічних чайників. Вони навіть можуть бути гіршими. Справа в тім, що шахти в Їсині були зачинені ще наприкінці 1990-х, і жодної справжньої руди там більше не видобувають. Тим не менш, коли державні підприємства закривалися, то вони мали тони руди, а також ферментованої глини, і це все потім було розподілено поміж працівниками за принципом старшинства. Така стара глина все ще доступна, проте вартість, за якою можна придбати справжню сировину, зростає з кожним роком. Як наслідок, керамісти почали завозити глину з инших районів Дзянсу чи Аньхвей (багато фіялкуватої глини привозять із сусідньої з Аньхвей місцевості під назвою Ґонде). Подібна глина з инших реґіонів за своїм складом суттєво відрізняється від справжньої їсинської руди, а часто її ще фарбують хемічно, і, зрештою, вона може бути, чи не бути, такою ж, як і инші типи глин, що не мають тої магії, яка пов’язала шлюбом <em>Дзіша</em> із Чаєм на п’ять сотень років.</p>
<p>Тож першим вашим пріоритетом буде знайти справжній їсинський чайник. По-друге, шукайте чайник саме з <em>Дзіша</em>, а не з червоної, <em>хонні</em>, чи жовтавої глини <em>дваньні</em>. За можливості, використовуйте надійні джерела, щоби ви могли навчитися розпізнавати різницю між справжньою їсинською та иншими глинами, а потім вже виконувати свої власні порівняння. В якости ще однієї підказки розглядайте те, що справжня <em>Дзіша</em> не має бути надто лискучою чи глянсуватою, а швидше матовою, і ви повинні бачити зернини піска в глині, особливо при збільшенні. Чим більш фіялковими ці частинки будуть, тим краще. Із часом, коли ви бачитимете достатньо справжньої глини <em>Дзіша</em>, то зможете краще оцінювати чайники.</p>
<p>&nbsp;</p>
<h3 style="padding-left: 30px;"><span style="color: #339966;"><em>Батько Чаю</em></span></h3>
<p>В їсинської глини майже ідеальна пластичність, з неї можна виліплювати, викручувати чи відливати вироби, які не липнутимуть і не складатимуть особливих труднощів у роботі. Окрім того, вона має один з найнижчих коефіцієнтів усадки серед глин, що складає в середньому 10-25% від виготовлення до випалу, в залежності від типу глини, її обробки та температури печи. Це забезпечує ідеальне прилягання кришечки чайника, а також створює шпаристу текстуру, що і робить його настільки бездоганним при заварюванні чаю. Більш того, кварц та инші металеві елементи в глині надають ій простий, природній колір. Великий кераміст Ґао Джван якось сказав, що найбільше він любив у мистецтві Їсину те, що в ньому зовнішній вигляд не міг продемонструвати його цінність, а скоріше проявляв його природу.</p>
<p>Про глину, більш придатну для чаю, Земля не могла навіть і мріяти, адже їсинська глина походить з глибоких шахт і привносить із собою до чайної церемонії Її дух і радість. Ке Тао Чвен, один з найяскравіших майстрів сучасності Керамічної Столиці сказав: «Майстер використовує мистецтво посуду з фіялкового піска, щоби відобразити свої почуття до Землі і потім перевершити їх, так щоби люди змогли відчути м’якість і свободу, виявлені в Ній». Ми також відкрили для себе подібну художню, духовну й навіть стихійну велич у спілкуванні з їсинськими чайниками – вони мудрі й милі, а той спосіб, у який вони покращують наш чай, поглинаючи його сутність і силу і потім привносячи їх у всі наші майбутні чаювання, вже сам по собі є справжнім дивом.</p>
<p>&nbsp;</p>
<p style="text-align: right;"><em><span style="font-size: 10pt;">Статтю було надруковано в лютому<br />в часописі&nbsp;</span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;за 2017-й рік<br />Перекладено спеціяльно для <em>TeaHut.com.ua</em></span></em></p>