---
title: Ті, що знали чай
subtitle: ""
author: Ву Де
description: Нас часто питають, чому ми віддаємо перевагу саме старовинному чайному посудові. Розглядати цю глибоку тему доведеться не одну статтю. Тож ми подумали...
pubDate: 2019-03-17
posted: true
category: ["Чайник ґонфу"]
---
import Image1 from "/src/assets/articles/preserve-the-heat/Kettle4.jpg";


<h1><img style="display: block; margin-left: auto; margin-right: auto;" src="images/GongfuTeapot/Tea-Aware/Tea-Aware.jpg" alt="Tea Aware" /></h1>
<h1 style="text-align: center;"><span style="font-size: 18pt; color: #008000;">Ті, що знали чай</span></h1>
<h3 style="text-align: right;"><span style="font-size: 14pt;">茶人:&nbsp;<em>Ву Де</em></span></h3>
<p style="padding-left: 60px;"><em>Нас часто питають, чому ми віддаємо перевагу саме старовинному чайному посудові. Розглядати цю глибоку тему доведеться не одну статтю. Тож ми подумали, що краще розпочати з деяких загальних філософських поглядів, через які чайний посуд минулого і набуває своєї особливості, а потім уже переходити й до практичних деталей.</em></p>
<p>І справді, тут як раз доречною стане стара приказка: “Зараз вони вже не роблять таких, як раніше…” В сьорбанні чаю з чашки династії Цін чи Мін, заварюванні старого пуеру в улюбленому їсинському чайнику часів династії Цін чи ранньої Республіки або ж навіть просто у використанні мінської чаші в якости чайного ставка є якась своя вишуканість і елегантність. До того ж цей тип чайного посуду часто нагадує старе й мудре листя, від якого настій, що ми п’ємо, сповнюється сильної енергії. Майже кожен з шанувальників чаю зможе відрізнити сучасний чайний посуд від давнього, зазвичай просто окинувши його оком. І хоч визначити, які саме фактори надають йому старовинності, доволі нелегко, але&nbsp;відчути ту різницю, якої набуває від нього чийсь чай, не так уже й важко.</p>
<p>Нещодавно під час подавання чаю на Заході я провів один експеримент, дозволивши людям, які ніколи не мали до того такої можливості, покористуватися старовинними чайними чашками. Приблизно всередині чаювання з одним чудовим витриманим пуером, я почав обмивати й передавати чашку династії Цін по колу кожному, таким чином дозволивши всім учасникам спробувати попити одночасно і з їхньої “нормальної” сучасної, і з цієї старовинної. Усі свідчили мені про те, що різниця для них була просто неймовірною, “настільки помітною” – була мабуть найстриманіша їхня відповідь.<br /> <br />Є багато можливих факторів, кожен з яких закладає своє в різницю між старовинним і сучасним чайним посудом, як-то текстура глини та її обробка, виробництво й методологія обпалу тощо. Можливо иншим разом ми би могли поговорити про вплив дров’яних печей на зсідання чи то про різницю в обробці глини, які, як ми знаємо, існують при виготовленні порцелянової маси та їсинської кам’яної кераміки. Та&nbsp;зараз я би хотів розглянути дві більш філософські причини, в силу яких старіший чайний посуд є кращим, і обидві вони стосуються самих майстрів.<br /> <br />Перша причина пов’язана зі змінами в сучасному світі і вона не є тим, що ми цілком можемо виправити у виробництві чайного посуду самі. А втім, у наших силах очистити навколишнє середовище і повернутися до світу, в якому кожен харчується органічними продуктами, дихає свіжим повітрям і п’є чисту воду. В ті часи майстри чайних виробів були простими людьми, яких нерідко можна ще й зараз зустріти. Насправді керамісти Азії рідко лишали свій підпис на роботах і замість того часто проставляли на них імена майстрів минулого, яких вони шанували. Тільки їли вони чисту їжу, пили алкоголь, що виготовляли їхні сусіди, і теж жили простим життям. Їх ніколи не відправляли до школи, щоби вивчати там щось далеке – те, що безпосередньо не стосувалося їхнього ремесла. З народження вони були пов’язані з керамікою і віддавалися в науку до майстра ще змалечку, де спочатку підмітали долівку, потім допомагали з глиною і нарешті ще підлітками починали виготовляти свої вироби. Все їхнє життя було присвячене чайному посудові. <br /> <br />В наші дні виробники чайного посуду такі ж непрості, як і будь-хто инший у світі. Вони їдять нездорову їжу з напівфабрикатів, від якої неспокійно на серці. Їхню працю переривають дзвінки телефона. І свої освітні роки вони перебувають в школі, силяться запам’ятовувати інформацію, яка не має нічого спільного з їхнім ремеслом, від чого втрачають роки практики. Звичайно, це не питання чорного чи білого, і в шкільному навчанні є багато позитивних аспектів, у тому числі воно надає дітям більше можливостей з дослідження професій, що відрізняються від фахової діяльності їхніх батьків. Але простота життя, незаймана природа довкілля і відданість ремеслу чайної кераміки на все життя в ті часи – перші важливі причини, в силу яких старовинний чайний посуд є кращим.<br /> <br />Друга важлива зміна, яка відбулася в індустрії чайного посуду, призвела до того, що виробники самі припинили пити чай. Без глибокого розуміння його приготування дуже важко зробити гарне чайне начиння. Ремісники сьогодення мало нагадують “невідомих майстрів” минулого – в наші дні кожен ревно намагається зробити собі ім’я. Так, це надихає на творчість і неповторний дизайн, і то чудово, коли воно поєднується з усвідомленням пиття чаю. Адже&nbsp;в протилежному випадку прагнення створювати нові речі без розуміння їхнього призначення призводить до великої кількості виключно естетичного чайного посуду, який найчастіше просто не виконує своїх функцій. Приміром, Їсин – то не мистецтво майстерного виготовлення чайників, яке було втрачено колись, а радше зв’язок між глиною та чайним настоєм.<br /> <br />Наприкінці 1980-х років один добре знайомий мені вчитель відвідав у самому Їсині великий з’їзд, присвячений чайникам. Там зібралося багато знаних митців, у тому числі й Великий Майстер з державної фабрики. Більшість з цих імен могли би й надалі продовжувати писати історію Їсину створенням мистецьких чайників, що стануть гідними того великого успіху, який вони мають зараз. Наприкінці однієї промови почалося обговорення, і можна було спитати і почути експертну думку будь-кого з митців. Мій знайомий учитель піднявся і ввічливо запитав: “Упродовж багатьох років я намагався розгадати таємницю і знаю, що якщо хтось і може в світі допомогти мені в тому, він має бути одним із присутніх у цій залі. Кам’яній руді, яку видобувають для виготовлення їсинської глини, мільярди років. Цілу вічність вона спочивала в глибині гір. Але я ніяк не можу зрозуміти, чому чай з чайників династії Цін значно кращий за той, що заварюється в сучасних? Це все через спосіб обробки глини? Можливо, якась таємниця була втрачена?” Один з тих відомих майстрів відповів йому: “О, та ви помиляєтесь. Зараз наша майстерність і навички значно кращі, ніж будь-коли. Ми за допомогою науки розкладаємо глину на найдрібніші фракції та аналізуємо її, можемо змішувати й додавати те, що нам необхідно. І в нас є електричні печі, які дають нам можливість отримувати ідеальну температуру. Чайники тоді були просто чайниками, тепер ми робимо справжні витвори мистецтва!” І хоч це не допомогло вчителеві в пошуках тих відповідей, які він хотів отримати стосовно їсинської глини, воно прояснило ситуацію з иншою проблемою, яка стосується&nbsp;всього сучасного чайного посуду.<br /> <br />Учитель чітко зрозумів одну важливу річ, яка&nbsp;відрізняла тих майстрів від їхніх попередників – насправді вони не любили чай, а отже не були й обізнані в його приготуванні. Те, що сказав митець, було правдою, і всі инші в президії на знак згоди кивали головою: вони покращили свою точність під час обпалу та можливість створювати синтетичні глини й змішувати природні в такі способи, про які вони й не могли навіть мріяти. Проте, як сказав сам митець, вони робили витвори мистецтва – прикраси, а не посуд для заварювання. Мій знайомий учитель сприймав це зовсім по-иншому. Він відчував, що ті старі цінські чайники якраз були “просто чайниками”. Мабуть це і був той чинник, чому вони не тільки готували кращий чай, а й подобалися йому більше: саме через ту&nbsp;“простоту”, навіть коли майстерність, з якою вони створювалися, швидше вабила своєю незвичайністю і грубуватістю. То що, функціональність була пущена на поталу формі?<br /> <br />Як існували тоді, так лишаються і зараз винятки з обох сторін: випадкові сучасні митці чайного посуду, котрі розуміють чай, і давні художники, які робили чайники заради краси, особливо наприкінці династії Цін – початку періоду Республіки. Навіть сьогодні в усіх аспектах чайного посуду я знаю митців, хто&nbsp;шанує чай і п’є його щодня. Вони розуміють життя Чаю і намагаються створювати вироби, що не тільки добре функціонують на практиці, а й відповідають естетиці, яка розвивається разом із заглибленням у Нього. Вироби з бамбуку Вен Мін Чваня, чайники для води Чень Ці Наня, чайники Ден Дін Сов та посуд дров’яного обпалу Петра Новака – це ті, хто одразу збігають на думку, хоча є й инші, котрі відігравали роль у моєму власному розумінні чаю. А втім, сам я найчастіше використовую чайний посуд ремісників минулого.<br /> <br /><img style="display: block; margin-left: auto; margin-right: auto;" src="images/GongfuTeapot/Tea-Aware/Tea-Aware2.jpg" alt="Tea Aware2" /></p>
<p><img style="display: block; margin-left: auto; margin-right: auto;" src="images/GongfuTeapot/Tea-Aware/Tea-Aware3.jpg" alt="Tea Aware3" /></p>
<div class="page" title="Page 4">
<div class="layoutArea">
<div class="column">
<p style="text-align: center;"><em><span style="color: #339966; font-size: 10pt;">Ден Дін Сов, Чень Ці Нань і Вен Мін Чвань – приклади виробників сучасного посуду для чаю, які також полюбляють пити чай і розуміються на призначенні. (Наш дорогий Петр Новак инший.) Вони створюють чайний посуд, що привносить&nbsp;нове не тільки за естетикою, а й функціонально, і який народжується в дусі й мудрості Чаю.</span></em></p>
<p>&nbsp;</p>
</div>
</div>
</div>
<p>Тайвань має своє місто керамістів під назвою Їнґе, і будь-хто з шанувальників чаю, хто живе на острові, звісно ж щасливий частенько навідуватися туди. Це просто неймовірно, коли на вихідних старе місто перекривається для автівок, і вулиці з бруківки заповнюють пішоходи, ятки з їжею і, звісна річ, безліч крамничок з гончарними виробами та чайним посудом. Під час численних зустрічей з цими митцями – і тоді, як купував чайний посуд, і через роботу, коли брав у них інтерв’ю для журналу «Всесвітньої Чайної Хатинки» та инших – я прийшов до того ж висновку, що і вищезгаданий учитель: у наші дні насправді дуже мало хто з них любить і п’є чай, не кажучи вже про розуміння його. І це незважаючи на те, що заробляють вони собі на життя здебільшого виготовленням чайного посуду. Вони намагаються створювати неповторні за естетикою витвори і, як митці, розбиратися в них. Та оскільки вони насправді не люблять чай і не п’ють його щоденно, вони можуть задовольнити лише тих, хто або випадково долучився до нього, або шукає в речах більше красоту, ніж практичність. У цьому немає нічого поганого. Прошу, не зрозумійте мене неправильно! Хоч дехто і може зробити висновок з цього, що сучасні виробники чайного посуду гірші, я не поділяю такого припущення. Я просто намагаюся вам пояснити, чому чай у старовинному чайному посуді виходить кращим за сучасні аналоги. А естетична цінність витвору, з иншого боку, пов’язана з кожним з нас, і може бути чимало тих, кому до вподоби новіші варіянти, особливо через те, що старовинні речі значно коштовніші.<br /> <br />Тим не менш, вас усе одно не може не турбувати той факт, що щось було втрачено від простоти чайного посуду, який виготовлявся чайними шанувальниками – тими, хто любив і пив чай щодня і хто навчився його готувати. Иноді щось настільки явно відсутнє в чайному наборі, що ви дивуєтесь, як це можливо було не помітити. Але ж тоді ви є тим, хто п’є чай. Роками згодом ви знаходите саме ту річ, яку шукали, і коли ви вивчаєте її, то виявляється, що митець, як і ви, був шанувальником чаю, і що він дійшов до того ж очевидного висновку, який і ви зробили про практичність такого витвору.<br /> <br />В якості прикладу, який би зміг краще проілюструвати цей момент, візьмемо відомого митця бамбуку Вен Мін Чваня з його вишуканим чайним приладдям. Роками я дивувався, чому всі чайні лопатки та инші інструменти при всій своїй красі покриваються морилкою, фарбами, лаками тощо. Мені, як і більшості з тих, хто пив зі мною чай, здавалося очевидним, що дуже не хотілося, щоби подібні хемікати занурювалися в наше чайне листя. Надто очевидним… Я побачив, що деякі любителі чаю вирішують це, використовуючи для чищення носиків чайників гілочки чи черешки бамбуку зі своїх садів, а лопаточки роблять з пласких шматочків натуральної деревини, які більше використовуються для того, щоби змітати з них чайне листя в чайник, ніж набирати чи розкладати його. Потім я зустрів Вен Мін Чваня і зрозумів, що він прийшов до того ж самого висновку роками раніше і, як наслідок, почав вирізувати бамбукове начиння без застосування жодних хемікатів. Він навіть вигадав методу фарбування окремих предметів червоним чаєм, коли хотів надати їм темнішого кольору.<br /> <br />Якщо ті незалежні митці, шо створюють чайний посуд, розгубили свою любов до чаю, яка має надихати нас навчатися заварювати його і жити чайним життям, то про промислове виробництво годі вже й казати. В старі часи на тих самих фабриках, що робили чайники й чашки, було багато простих гончарів, які пили чай і любили його, і це ще поминувши майстрів, котрі розробляли виробничі лінії з виготовлення чайного посуду. Можливо, винятки і мали місце, та переважно вони були шанувальниками чаю і розумілися на тонкощах його приготування. В наші дні, коли порцелянова виробня розробляє чашки разом із масою, з якої вони будуть потім виготовлятися, то в першу чергу зважають на такі фактори, як краса й&nbsp;ефективність витрат, і на тому, як форма впливатиме на чайний настій або ж як різні мінерали в тій масі діятимуть на чайну Ці, мало хто зосереджується. Те ж саме стосується і їсинських чайників: зараз чимало керамістів зайняті тим, що намагаються надати їм форму бейсбольного м’яча чи собаки&nbsp;і менш за все&nbsp;піклуються про те, щоби вони добре зливали і впливали би на чайне листя в той самий шлях, який колись у давнину і пов’язав їсинську глину з чаєм.<br /> <br />Близько десяти років тому инший мій учитель започаткував програму з виправлення цього. Відтоді він самостійно подорожує до Їсину п’ять-шість разів на рік заради навчання невеличкої групи гончарів, зацікавлених у тому. Звісна річ, він не викладає їм мистецтво створення чайників, адже вони, безсумнівно, могли б і самі виховувати його з цієї дисципліни; скоріше, відчувши їхню справжню любов до чаю і бажання дізнатися, він навчає їх тому, як його готувати. А вже з оцими шануванням до чаю і пізнанням усіх факторів, що закладаються у кращу чашку, вони самі просуваються до моменту, з якого їхня природня творча здібність народжуватиме чайний посуд, створений для приготування чаю.<br /> <br />Не можна заперечувати той факт, що естетика відіграє важливу роль у приготуванні чаю. Я сам писав, що в тому, щоби&nbsp;обирати якусь річ, яка трохи гірше функціонує, але естетично вам приємна, частіше нічого поганого нема. Це впливатиме на найважливіший аспект будь-якого чаювання, і яким є не листя або&nbsp;чайний посуд, а люди. Саме через це ресторани витрачають стільки ж на атмосферу, скільки й на меню. Тим не менш, ми ніколи не зможемо повністю відмовитися від функціональності заради краси, якщо ми по-справжньому цінуємо чайне листя. Коли&nbsp;посуд для чаю сам по собі є частиною мистецтва, то це чудово. Проте, з иншого боку, якщо він призначений для його приготування, то тоді й оцінювати його слід переважно, або ж цілоковито, за його здатністю функціонувати в тому.<br /> <br />Зрештою, для таких заповзятих вирішення існує. Ми можемо заохочувати тих митців, яким цікавий чай, щоби вони вивчали його приготування і застосовували своє дивовижне творче вміння до розробки предметів, неповторних за своїми функціональністю і формою. Крім того, навіть ті митці чи фабрики, для яких прибуток є найважливішим, спокійно реагують на те, що саме замовляють їхні клієнти, і часто можуть змінювати свої наміри, щоби створювати нові виробничі лінії або ж переробляти старі заради потреб чайних шанувальників. Як не крути, гарний чайний посуд, що виробляється за наших часів, буде з’являтися завдяки тим керамістам, які полюбляють пити чай і розуміють усі тонкощі процесу заварювання. Можливо, ми й не в змозі повернутися до здорового, вільного від розваг середовища, в якому майстри би присвячували все своє життя чайному посудові; але ж у наших силах надихати любов’ю до чаю і чаювань і тим самим повернути дух і функціональність до індустрії кераміки.<br /> <br />Саме любов’ю до чаю я пояснюю те, чому в мого майстра він виходить кращим, ніж у мене. Досить довго я вважав, що це все через техніку, але коли питав його про те, то завжди чув, що він “просто любить чай”. Поступово з часом я прийшов до розуміння, що це ж було так просто… Те ж саме і з чайним посудом. Це допомагає зокрема пояснити різницю між сучасними й старовинними чайниками, чашками та начинням. Коли ви любите чай, то любите й той посуд, у якому він готується. Ви знаєте, що після того, як створили цю річ, хтось із чайних шанувальників забере її додому і цінуватиме її так само, як і ви, і за її красу, і за її здатність покращувати його чи її чай. Особисто я завжди сподіваюся, що подібне також відбувається і з моїми картинами – можливо, десь вони допомагають підносити чайний простір. І разом із моїм зростанням в&nbsp;усвідомленні Чаю, житті й житті в Чаї, я все більше знаходжу відчуття краси у простоті призначення – чайник для чаю, листя і вода…</p>
<p><img style="display: block; margin-left: auto; margin-right: auto;" src="images/GongfuTeapot/Tea-Aware/Tea-Aware4.jpg" alt="Tea Aware4" /></p>
<div class="page" title="Page 5">
<div class="layoutArea">
<div class="column">
<p style="text-align: center;"><span style="font-size: 10pt;"><em><span style="color: #339966;">Це Чотири Скарби чаю ґонфу: чайник з Дзіша (на світлині чайник кінця доби Цін), чайний човен (тут цінська таріль), чашки (тут чашки доби Мін) та пічка з чайником для води (тут цінські).</span></em></span></p>
</div>
</div>
</div>
<p>&nbsp;</p>
<p style="text-align: right;"><em><span style="font-size: 10pt;">Статтю було надруковано в червневому числі<br />часопису&nbsp;</span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;за 2017-й рік<br />Перекладено спеціяльно для <em>TeaHut.com.ua</em></span></em></p>