---
title: Січень 2016-го
subtitle: "«Дон Дін старого Майстра»"
subsubtitle: Традиційний тайванський вулон 2015-го, повіт Луґу, що в окрузі Наньтов.
author: ""
description: '«Дон Дін старого Майстра», традиційний тайванський вулон 2015-го, повіт Луґу, округа Наньтов.'
pubDate: 2016-01-25
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p><br /><img style="margin-right: 20px; margin-bottom: 12px; border: 1px solid #000000; float: left;" src="images/TeaoftheMonth/2016-01OldMasterDongDing2.jpg" alt="2016 01OldMasterDongDing2" width="360" height="360" />Цього місяця наш особливий Улун є унікальним для сучасного чайного виробництва. Сама назва групи завжди означала напівокислені чаї, хоча діапазон цього окислення у давнину був значно вужчим. За останні декілька десятиліть чайне виробництво переключилося на технологію легших, зеленіших Улунів із сильнішим ароматом, тоді як традиційно вони виготовлялися більш окисленими та вижарювалися довше. Багато їхніх поціновувачів з часом схиляються до витриманих і/або сильніше окислених чаїв. Так, безперечно, будь-який конкретний зелений улун може бути кращим за якийсь простий традиційний його варіянт, та зазвичай улунський чай багатіше, глибше і надає значно більше задоволення, якщо його окислити і прожарити сильніше. Наш чай місяця є Дун Діном, обробленим на Тайваню старим фермером за давніми технолоґіями, який спочатку виготовляв його для себе після виходу на пенсію.&nbsp;<a title="Дун Дін Старого Майстра" href="index.php?option=com_content&amp;view=article&amp;id=56:old-master-dong-ding&amp;catid=22:2015-03-31-13-53-25&amp;Itemid=124" target="_self">Більше про нього прочитати Ви зможете тут...</a></p>
<p>Це один з наших найулюбленіших чаїв. Задоволення від його глибини й аромату ще довго надихатиме Вас, а його Ці піднімається в голову і підносить, затягуючи у танок з небесними драконами. Він смакує горіхами, сливами, фініками і часто китайськими ліками (гарної якості). Нам особливо подобається пити такий чай прохолодним днем у теплому приміщенні, коли є багато вільного часу і не треба нічого робити. Хіба може бути щось приємніше пообіді, коли відсутні будь-які плани і можна послухати, як закипає вода в чайнику, а потім розпити із друзями чайничок чудового Улуну?!</p>
<p>&nbsp;</p>
<h3><span style="color: #339966;">Поради щодо заварювання</span></h3>
<p>Ми радимо готувати цей чай методом ґунфу і лишатися у Присутності з ним протягом багатьох заварювань. Зверніть увагу на те, як змінюються його аромат, смак і Ці, поки міцно скручене листя розкривається і заповнює собою весь чайник. Відчуйте, як “обсмаженість”, тепло та сила перших настоювань переходять у мінеральні нотки й м’якіші почуття в пізніших. І послухайте, що саме листочки хочуть розповісти Вам у своєму оповіданні.</p>
<p>Улун і Ґунфу Ча зросли разом. Вони створені один для одного. Для того, щоби Улун цілковито розкрився, Вам знадобиться набір ґунфу. Це не означає, що Ви не зможете насолодитися цим чаєм без нього — він необхідний у заварюванні ґунфу саме задля того, щоби вивільнити весь потенціял Вашого Дун Діну Старого Майстра.</p>
<p><img style="margin-left: 15px; margin-bottom: 20px; border: 1px solid #000000; float: right;" src="images/TeaoftheMonth/2016-01OldMasterDongDing3.jpg" alt="2016 01OldMasterDongDing3" width="270" height="270" />Ґунфу Ча — це вміння й майстерність, в тому числі й глибока внутрішня/духовна майстерність разом із дивовижними навичками з мистецтва і вправності приготування — користуванні чайником для води, чайником для заварювання та чашками тощо. Вдосконалювати їх Ви можете все своє життя. Саме тому і не існує ніякої формули чи простого покрокового порадника з приготування чаю ґунфу. В практичному плані Вам треба зосередитись на вогні. Температура та м’які рухі є ключем до майстерності Ґунфу Ча, і всі инші аспекти заварювання будуть так чи инакше стосуватися температури в якості важливого фактора.</p>
<p>Коли ми добре готуємо чай ґунфу, ми немов би “крадемо” сутність самого чаю, як часто повторює Майстер Лінь. Якщо температура не змінюватиметься, і наші рухи будуть плавкими, м’якими та витонченими, то тоді ми турбуватимемо чай якомога менше, і його сутність буде повільно розкриватися впродовж сесії. Від цього чай заварюватиметься довше і загальний досвід теж буде кращим, адже зміна однієї чашки иншою стане гладкішою, і сам перехід плавкішим. Звісна річ, задля цього Вам доведеться багато вправлятися...&nbsp;</p>
<p><em><a href="https://youtu.be/aWM0JOU1evA" data-rokbox>Коротенький відеоролик-поради від Ву Де (англійською)</a></em></p>
<p>&nbsp;</p>
<p style="text-align: right;"><em><span style="font-size: 10pt;">Перекладено за матеріялами січневого числа<br />журналу&nbsp;</span></em><em><span style="font-size: 10pt;"><a title="Всесвітня Чайна Хатинка" href="http://www.globalteahut.org/" target="_blank" rel="noopener">Всесвітньої Чайної Хатинки</a>&nbsp;2016-го року<br />спеціяльно для <em>TeaHut.com.ua</em></span></em></p>