---
title: Вересень 2016-го
subtitle: '«Ностальгія»'
subsubtitle: 'традиційний Лі Шань вулон
(Хвай Дзю Джи Цін, Huai Jiu Zhi Qing, 懷舊之情)'
author: ""
description: 'Наш Чай місяця був висушений і вижарений паном Цаєм достоту вправно.'
pubDate: 2016-11-30
posted: true
category: ["Деякі поради щодо заварювання"]
---
import Image1 from "/src/assets/articles/tea-of-the-month/2016-06-ordinary-treasure.jpg";
import Image2 from "/src/assets/articles/tea-of-the-month/2016-05-stream-enterer/si-ji-chun2.jpg";
import Image3 from "/src/assets/articles/tea-of-the-month/2016-05-stream-enterer/si-ji-chun3.jpg";


<p><img style="margin-bottom: 20px; margin-left: 13px; border: 1px solid #000000; float: right;" src="images/TeaoftheMonth/2016-09NostalgiaLiShan/2016-09Nostalgia1.jpg" alt="2016 09Nostalgia1" />Наш Чай місяця був висушений і вижарений паном Цаєм достоту вправно. Сильніше окислення і прожарка надають йому божественних горіхово-абрикосових ноток. Це ще раз доводить, що кожна стадія в обробці чаю повинна підкреслювати найкраще в ньому, не лишаючи по собі жодного сліду, чи, инакше кажучи, прожарювання не має надавати печеного присмаку. Цей чай просто розкішно висушений на вугіллі, з насиченим яскравим посмаком, що триває в роті дуже довго, після того як ви його проковтнете. За своєю енергією “Ностальгія” підносить, м’яко та заспокійливо, незважаючи на те, що цей вулон швидше янський. Він сповнює вас і несе догори, але не силує до того. Це так ніжно відбувається, немов би схоже на добре виховану пані часів династії Цін: вона грає для вас соло на&nbsp;<em>ґуціні</em>, коментує сутри, від чого змушує почуватися зачарованим її благородством.</p>
<p>Кожного разу під час пиття подібних неймовірних вулонів ми утверджуємося в силі спільної гармонійної праці людини й Природи. Міць теруару тайванських верховин і мистецтво майстра, взяті разом, виливаються в щось таке, що не вкладається в межі нашого Світу. В деякому сенсі воно є метафоричною відповіддю на питання: “Що то є — бути людиною в цьому Всесвіті?” І, звісна річ, воно так само уособлює все те, з чим пов’язані великі чаї: Небо, Землю і Людину, які працюють у єдності над спільним творінням Трансцендентности. Спробуйте, чи зможете ви відчути скелястий присмак високогірської грації “Ностальгії”, так само як і прочути величну майстерність пана Цай Мін Сюна. І потім, з кожною наступною чашкою, дивіться, чи не відкривається вам і вашим гостям смак Безмежного...</p>
<p>&nbsp;</p>
<h3>Поради щодо заварювання</h3>
<p><img style="margin-bottom: 20px; margin-left: 13px; border: 1px solid #000000; float: right;" src="images/TeaoftheMonth/2016-09NostalgiaLiShan/2016-09Nostalgia2.jpg" alt="2016 09Nostalgia2" width="214" height="300" />В силу високої майстерности, що вкладалася у виробництво вулонських чаїв, вони завжди були дорожчими. На Півдні Китаю той новий спосіб заварювання, який розвивався разом з вулонами, назвали “ґонфу ча” (чай ґонфу, чай великої майстерности). Цю методу створили майстри бойових мистецтв, і тому її доволі сильно надихнула та даоська філософія, якої сповнені і їхні практики. Заварюванням чаю в невеличких чайничках з маленькими чашечками майстри водночас берегли цей дорогий чай і розвивали вправність і вишуканість, грацію і плинність відповідно до свого світогляду.</p>
<p>Ми завжди рекомендуємо, за змогою, заварювати вулони подібно до цього ґонфу: в їсинському чайничку з порцеляновими чашечками, чайним човником і чайником для води разом із пічечкою. Якщо ж ви не маєте такої можливости, то можете пристосувати цей чай до будь-якого способу заварювання чи чайничка/чашечок/чаш, які маються в наявності. То буде зайвим, коли ви наміркуєте собі, що його треба готувати виключно методою ґонфу або ж не пити взагалі.</p>
<p>Одне з загальних правил у заварюванні вулонських чаїв — вкривати денце чайничка так, немов би землю притрусив перший осінній листопад: покривши денце, ви все ще можете бачити його. Це важливо, адже насправді листя вулонів сферичної згортки доволі сильно розкривається, через що воно потребує місця для того. Пам’ятайте, завжди краще почати з невеликої кількости й потім додати, ніж використовувати надто багато й тим самим даремно витрачати чай. Дайте листю промитися довше, так щоби перед розливанням чайні балабушки могли розкритися трохи сильніше. Це допоможе уникнути їхнього скупчення біля носика, перш ніж вони повністю розгорнуться. Ідеальним варіянтом тут буде, коли вони всі розкриються однаково й у той самий час, що видасть вам від трьох до п’яти просто неземних настоїв.</p>
<p>&nbsp;</p>
<p><img style="display: block; margin-left: auto; margin-right: auto;" src="images/TeaoftheMonth/2016-09NostalgiaLiShan/2016-09Nostalgia4.jpg" alt="2016 09Nostalgia4" /></p>
<p>&nbsp;</p>
<p><span style="text-decoration: underline;"><em><a href="https://youtu.be/9R1hVPcmix8" data-rokbox>Поради у заварюванні чаю ґунфу від Ву Де, частина 1 (відео, англійською)</a></em></span></p>
<p>&nbsp;</p>
<p style="text-align: right;"><em><span style="font-size: 10pt;">Стаття вийшла в вересневому числі<br />журналу&nbsp;</span></em><em><span style="font-size: 10pt;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a>&nbsp;за 2016-ий рік<br />Перекладено спеціяльно для <em>TeaHut.com.ua</em></span></em></p>