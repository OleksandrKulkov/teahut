---
title: Квітень 2016-го
subtitle: "«Білина Місячного Сяйва»"
subsubtitle: Юньнанський Білий чай з вікових дерев.
author: ""
description: '«Білина Місячного Сяйва», Юньнанський Білий чай з вікових дерев.'
pubDate: 2016-05-10
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p><img style="margin-bottom: 13px; margin-left: 20px; border: 1px solid #000000; float: right;" src="images/TeaoftheMonth/2016-04MoonlightWhite_4.jpg" alt="2016 04MoonlightWhite 4" width="320" height="303" />Наш “Чай місяця” родом із селища Дацін, що в повіті Цзінґу, яке розташовано на висоті приблизно 1600 метрів над рівнем моря. “Білина Місячного Сяйва (<em>Yue Guang Bai</em>)” є унікальним білим чаєм, що знаходиться десь між Білими й Червоними, в залежності від того, як довго його підв’ялювали фермери, і скільки тривав термін його зістарювання після сушки. Вони кажуть, що колись цей чай підв’ялювався під світлом Місяця, через що він і отримав таку поетичну назву, але зараз це лише яскрава легенда. Наш чай було виготовлено восени, коли Місяць як раз знаходився у повні. А так як він з великою імовірністю ще й підв’ялювався на протязі ночі, хоч і не просто неба, та це все одно особисто пов’язує його із нічним світилом. Особливе підв’ялювання надає настою цього чаю темнішого, червонуватого відтінку, через що він насправді знаходиться десь між Червоними й Білими чаями.</p>
<p>Цей білий чай насиченіший за більшість з тих, які ми куштували, тому що він походить від вікових дерев з великим листям і довше підв’ялюється. Ці дерева мають природні білі бруньки, проте до нашого чаю додані ще й листочки, що надає йому відчутнішої глибини та більш складної основи смаку. Чай з великого листя підв’ялюють і сушать зовсім не так, як це роблять з білими чаями з малого листя на кшталт Срібних Голок (який складається виключно з бруньок) чи Бай Му Даня, де, як і в нашому чаї, присутнє також і листя. Загалом, якщо ми вже й завели мову про Білий чай з малого листя з Фудіну, провінція Фуцзянь, то той з них, що складається виключно з бруньок, має значно вищу якість. Але нам подобається енергія листочків, доданих до цього юньнанського білого. Це сильний землястий чай, та при цьому він ще і якийсь замріяно небесний.</p>
<p>“Білина Місячного Сяйва” — неймовірно солодкий, немов роса. Нам він смакує мабуть так, як повинні смакувати квіти для колібрі. Фруктовий присмак деяких його ковтків потім змінюється на квіти й мускус. Це дуже глибокий і складний чай, особливо як для Білих. Вони не часто бувають такими насиченими для роту чи для тіла. Жодних сумнівів, “Білина Місячного Сяйва” ще й сильний і здатний на трансформації! Це ідеальний чай, щоби відзначити зміну погодних умов до теплішої пори року. Спробуйте, за можливости, краще попити його на природі просто неба. І обов’язково підніміть чашу за імператора Хуей-цзуна!</p>
<p>&nbsp;</p>
<h3>Поради щодо заварювання</h3>
<p><img style="margin-right: 20px; margin-bottom: 13px; border: 1px solid #000000; float: left;" src="images/TeaoftheMonth/2016-04MoonlightWhite_1.jpg" alt="2016 04MoonlightWhite 1" width="210" height="198" />“Білина Місячного Сяйва” є дуже поблажливим чаєм. Його важко перезаварити. Якщо маєте таку можливість, то спробуйте приготувати його в чайнику з бічною ручкою. Звісно, ви захочете використати для нього найкращу джерельну воду, адже будь-які домішки в ній можуть мати неабияке значення для цього світлого чаю, який має до них значну чутливість. Смак Зелених, Білих і Жовтих чаїв настільки ж залежить від води, яку використовують для їх приготування, як і від якости самого листя. Більш насиченим чаям може додати глибини присмак&nbsp;<em>тецубіна</em>, але такі як наш швидше засяють Чистотою, якщо, наприклад, ви їх заливатимете водою з якогось срібного&nbsp;<em>ґінбіна</em>. Та в будь-якому випадку просто використовуйте для цього свій найкращій чайник і докладіть максимум зусиль, щоби знайти джерело якоїсь дуже особливої води для чаю цього місяця.</p>
<p>Не існує легшого, простішого способу покращити ваш чай чи ваше існування, ніж через Воду. Вода є середовищем як для Чаю, так і для Життя. З давніх давен Її називали “Матір’ю чаю”. Існує одна стара китайська приказка, яка промовляє, що “<strong>погана вода зіпсує чудовий чай, але особлива вода може і посередній чай зробити неймовірним</strong>”.</p>
<p>Є деякі загальні принципи, які ми можемо використовувати задля спрямовування наших пошуків гарної води. Наприклад, завжди буде кращим, якщо ви зможете самі набирати воду в Природі, ніж купувати її у пляшках. Дія з її принесення надасть чаю трохи вашої енергії. Це робить його справжнім і вимагатиме від вас поваги. Кожного тижня ми піднімаємось у гори, щоби набрати на наступний тиждень води для Центру. Для нас це трансцендентний ритуал, і чай у цей день завжди є одним з найкращих, прикрашений ранковою прогулянкою в гори і почуттями до нашої улюбленої води. Гості постійно відчувають різницю, коли п’ють такий чай на свіжій джерельній воді.</p>
<p>&nbsp;</p>
<p><span style="text-decoration: underline;"><em><a href="https://youtu.be/MkS_wgP3Lz0" data-rokbox>Деякі квітневі поради щодо заварювання від Ву Де (англійською)</a></em></span></p>
<p>&nbsp;</p>
<p style="text-align: right;"><em><span style="font-size: 10pt;">Статтю було надруковано в квітневому числі<br />журналу&nbsp;</span></em><em><span style="font-size: 10pt;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a>&nbsp;за 2016-ий рік<br />Перекладено спеціяльно для <em>TeaHut.com.ua</em></span></em></p>