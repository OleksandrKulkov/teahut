---
title: Серпень 2016-го
subtitle: "«Лісова пісня»"
subsubtitle: Маоча пуера 2016 року з Великої Снігової гори.
author: ""
description: '«Лісова пісня», маоча пуера 2016 року з Великої Снігової гори, що в Ліньцану, Юньнань.'
pubDate: 2016-11-16
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p><img style="margin-bottom: 13px; border: 1px solid #000000; margin-left: 20px; float: right;" src="images/TeaoftheMonth/2016-08ForestSong/ForestSong1.jpg" alt="ForestSong1" />“Лісова Пісня” (<em>Сень Чжі Ґа</em>,&nbsp;<em>Sen Zhi Ga,&nbsp;森之歌</em>) — дивовижний Шен Пуер. Дерева, з яких він походить, зростають у екораціональних садах, що є чудовим компромісом до плантаційного вирощування у зростаючих чайних потребах Світу. Сам по собі район Великої Снігової гори зі своїми тропічними лісами й вкритими снігами верхівками має надзвичайну енергетику. Відкритість тих гір позначається на їхніх чаях. Якщо ви поп’єте їх, то збагнете це — вони мають сильну розкриваючу властивість. У наші часи в Юньнані досить важко знайти чисте живе листя, відтоді як деякі нечесні фермери почали переключатися на чай. Втім, джерелу, з якого наша “Лісова Пісня” родом, ми дуже довіряємо. Навіть більше, щоби вже остаточно переконатися, ми віддавали наш чай на перевірку до лабораторії, і вони підтвердили відсутність у ньому хемікатів.</p>
<p>Чай з Великої Снігової гори завжди дуже гладенько і приємно п’ється, навіть коли він молодий. У нього чиста і яскрава енергія. То був один з найкращих маоча (чаїв-сирців), які ми тестували в цьому році, і який знаходився на верхівці нашого списку відбору для млинців бренду “<em>Світло зустрічає Життя</em>&nbsp;(<em>Light Meets Life</em>)”, але на той час ми вже витратили весь річний бюджет для Шенів на нашу мандрівку до Цзінмаю і гір Ай Лао. Цей чай збирали руками й обробляли фермери з місцевої народності Ва (<em>Wa</em>).</p>
<p>Серед трьох основних чайних районів Юньнані Ліньцан є найпівнічнішим. Він також ще являється і батьківщиною всього чаю. Місцеві ліси, в яких зростають найстаріші дерева, глибоко укорінені в Ча Дао. Науковці досі не можуть дійти згоди стосовно питання походження, але в своїх подорожах до трьох найважливіших областей Юньнані ми зрозуміли, що Ліньцан є тою домівкою, де чай народився. Особливо ми відчули це в “П’яти горах”. Проте наше розуміння більш ґрунтується на відчутті, зв’язку й близькості з Чаєм і Його духом, воно не спирається на якісь прямі докази, тому ви можете з ним і не погоджуватися. П’ять гір, з яких пішов увесь чай:&nbsp;<em>Мін Фен</em>&nbsp;(<em>Ming Feng,&nbsp;鳴風</em>),&nbsp;<em>Ман Фей</em>&nbsp;(<em>Mang Fei,&nbsp;忙肺</em>),&nbsp;<em>Мей Цзі Цін</em>&nbsp;(<em>Mei Zi Qing,&nbsp;梅子菁</em>),&nbsp;<em>Ву Цзя Чжай</em>&nbsp;(<em>Wu Jia Zhai,&nbsp;武家寨</em>) і&nbsp;<em>Да Сюе Шань</em>&nbsp;(<em>Da Xue Shan,&nbsp;大雪山</em>) — “Велика Снігова гора”, місценародження нашого “Чаю місяця”.</p>
<p>Для нас настій цього “Чаю місяця” є якимось божественно невимовним. Його колір, досконало біло-золотавий, яскраво сяє за будь-якого освітлення. Він водночас легкий і глибокий, підносить і зцентровує. Свіжий і чистий, він смакує як вітер, але разом із тим у нього є міць молодого Пуера, і отже він триматиметься до кінця. Він промиває, очищує вас, немов пізній літній вітерець, який розриває спекотні чари і заспокоює серце. Ми на собі переконалися, що впродовж чаювання він має як заспокійливу, так і зміцнюючу дію. За характером він Інь, але дуже збалансований.</p>
<p>&nbsp;</p>
<h3>Поради щодо заварювання</h3>
<p><img style="margin-right: 20px; margin-bottom: 13px; border: 1px solid #000000; float: left;" src="images/TeaoftheMonth/2016-08ForestSong/ForestSong3.jpg" alt="ForestSong3" />Немає кращого способу завершити літо, ніж із листям молодого шену (<em>маоча</em>), завареним прямо в чаші. Саме так ви і можете розділити цей чай із багатьма своїми друзями і близькими — просто декілька листочків у кожну чашу. Спостерігати, як це чудове зелене листячко розкривається, є однією з найбільших утіх для чайного поціновувача.</p>
<p>А оскільки це число журналу присвячене взаємовідносинам між звуком і чаєм, ми радимо заварювати його де-небудь на природі в парку або ж удома із музикою. Спробуйте помічати всі навколишні звуки, не навішуючи на них ярлики і не оцінюючи їх. Просто дозвольте звуковим вібраціям проходити крізь вас. Поспостерігайте за чаєм і погляньте, чи зможете ви відчути, як він також змінюється через них. Якщо ви п’єте чай у тиші, то зазирніть, як зможете, кудись глибоко всередину і відчуйте звуки того лісу, з якого цей чай родом.</p>
<p>Звісна річ, що для подібних чаїв вода має неабияке значення. Тож якщо ви обиратимете добру джерельну, це суттєво допоможе виявляти в них найкраще, навіть якщо ви придбаєте її в пляшці. Переконайтеся, що використовуєте найкращу воду, яку ви тільки можете знайти, адже такий ніжний Шен вимагає, щоби вона була гладенькою, без запахів і з достатньою кількістю мінералів. І тоді він вам віддасть усе те найліпше, що чай може тільки запропонувати.</p>
<p>Енергія води під час закипання також є дуже чутливою до звуків, і ви можете повправлятися ставати співзвучним до цього, навіть використовуючи лишень одну воду. Спробуйте зігріти перший чайник у тиші, а другий потім під музику, і поспостерігати за різницею між ними. Вода вбиратиме енергію звуків, і це буде змінювати її. Сподіваємось, ви зможете помітити це так само і з чаєм. Це допоможе вам дізнатися про те, як і коли використовувати музику на ваших чаюваннях, і якого типу вона має бути, якщо ви вирішите зробити це.</p>
<p>Коли вода гріється, то вона найбільш чутлива. Саме тому служба&nbsp;<em>ча туна</em>&nbsp;(того, хто готує і подає воду) є настільки важливою. Під час закипання, тоді коли вода набуває своєї структури, вона потребує, щоби її доглядали в спокійній присутності — з м’якими, витонченими рухами, а ще й з добрим, смирним серцем. У такий спосіб, сповнюючись позитивної енергії і водночас лишаючись настільки незбуреною, наскільки це можливо, вона знаходить свій шлях до здорової, плавної структури.</p>
<p>&nbsp;</p>
<p><span style="text-decoration: underline;"><em><a href="https://youtu.be/Q3Tj6AKhtHc" data-rokbox>Розповідь Ву Де про чай серпня, а також про основні деталі процесу обробки Пуерів (відео, англійською)</a></em></span></p>
<p><span style="text-decoration: underline;"><em><a href="https://youtu.be/54cTyIEUyNY" data-rokbox>Деякі поради в заварюванні чаю в чашах (відео, англійською)</a></em></span></p>
<p>Перша частина статті:&nbsp;<span style="text-decoration: underline;"><em><a title="Пісня Пуера" href="index.php?option=com_content&amp;view=article&amp;id=103:song-of-puerh&amp;catid=10:articles">Пісня Пуера</a></em><em><a title="Про гори Ай Лао, тітоньку Ай і нашу &quot;Доньку Лісу&quot;" href="index.php?option=com_content&amp;view=article&amp;id=119:daughter-of-the-forest&amp;catid=16:2015-03-21-20-18-33&amp;Itemid=137" target="_self"><br /></a></em></span></p>
<p>&nbsp;</p>
<p style="text-align: right;"><em><span style="font-size: 10pt;">Стаття виходила в серпневому числі<br />журналу&nbsp;</span></em><em><span style="font-size: 10pt;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a>&nbsp;за 2016-ий рік<br />Перекладено спеціяльно для <em>TeaHut.com.ua</em></span></em></p>