---
title: Грудень 2015-го
subtitle: "«Старий гай»"
subsubtitle: Лю Бао 2008-го, Чорний чай із Цан Ву, провінція Ґвансі.
author: ""
description: '«Старий гай», Лю Бао 2008-го, Чорний чай із Цан Ву, провінція Ґвансі.'
pubDate: 2015-12-17
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p><br /><img style="margin-bottom: 15px; margin-left: 20px; border: 1px solid #000000; float: right;" src="images/TeaoftheMonth/2015-12OldGroveLiuBao2008_Henry.jpg" alt="2015 12OldGroveLiuBao2008 Henry" width="245" height="360" />Це один з найзворушливіших чаїв, якими ми коли-небудь ділилися з вами, адже багато хто з вас можливо взагалі ніколи і не куштували Лю Бао. Він є одним з наших улюблених видів чаю, зокрема взимку. А, крім того, те, що його пожертвував наш чайний брат Генрі Їоу, робить цей чай особливим, пов’язуючи всіх вас із нашою лінією наступності Ґунфу Ча. Генрі є одним із найдавніших і найблискучіших учнів Майстра Ліна. Через свою великодушність і доброту він надавав цей дивовижний чай від щирого серця. Най то допоможе вам зустрітися із духом традиції, який він передає від нас! І най то буде любов з першого ковтка, що обіцяє багато дивовижніших чашок Лю Бао в майбутньому!</p>
<p>Наш чай місяця, “Старий Гай”, Лю Бао 2008-го року, Генрі витримував у Малайзії — найвідомішому і найкращому місці для зістарювання подібних чаїв. Своєю глибиною, темним і м’яким настоєм він заспокоює душу. Цей Лю Бао виготовлявся традиційним способом, у тому числі витримувався від одного до трьох років у тонелях і на складах, що зробило його навіть трохи старішим чаєм.</p>
<p><img style="border: 1px solid #000000; margin-right: 20px; margin-bottom: 15px; float: left;" src="images/TeaoftheMonth/2015-12OldGroveLiuBao2008_big.jpg" alt="2015 12OldGroveLiuBao2008 big" width="320" height="350" /></p>
<p>Через те, що Лю Бао є Чорним чаєм, який відрізняється подальшою ферментацією після закінчення основного процесу виготовлення, його зберігання відіграє велику роль у розвитку характера самого чаю. Коли ви куштуєте Чорний чай, ви також завжди п’єте і те, що в нього закладено від сховища. Цей чай зберігався в Малайзії з 2008-го року, і тому він також несе часточку тої магії, історії та насліддя наших Учителів звідти.</p>
<p>Лю Бао є одним з наших улюблених чаїв, який поєднує силу великого листя старих дерев з оброблянням його людиною, ферментацію від Природи та працю всіх мікроорганізмів, що з плином часу настільки чарівно змінюють чай. Він має глибоку іньську Ці, яка під час пиття центрує, веде всередину себе. Сподіваємось, у ці святкові дні він зігріє і принесе радість вам і вашим близьким!</p>
<p>&nbsp;</p>
<h3><span style="color: #339966;">Поради щодо заварювання "Старого Гаю"</span></h3>
<p>За можливості, спробуйте заварити цей чай методом ґунфу. Приготований у такий спосіб, Лю Бао виходить набагато кращим. Якщо не маєте для того необхідного посуду, можете використати звичайний чайник або чайник з бічною ручкою. Через те, що достатня кількість його листя дрібниться після пресування та подальшого розбирання, за заварювання безпосередньо в чаші він може вийти не таким чудовим.</p>
<p><img style="margin-bottom: 15px; border: 1px solid #000000; margin-left: 20px; float: right;" src="images/TeaoftheMonth/2015-12OldGroveLiuBao2008_cup.jpg" alt="2015 12OldGroveLiuBao2008 cup" width="320" height="273" /></p>
<p>Подібно до Шу чи витриманих Пуерів, старий Лю Бао часто смакує краще, коли він виходить темнішим. Спробуйте додати трохи більше листя, ніж ви кладете зазвичай, або ж настоювати його трішечки довше. Ваш бажаний напій буде темно червоним чи навіть чорним (так само, як і назва групи). Коли пара кружлятиме навколо темного настою, який буде вигравати всіма відтінками червоного і зливатиметься із золотавою обвідкою, ви дізнаєтесь, що отримали справжню чашку витриманого чаю. Ми поклали його достатньо, щоби отримати одне міцне чаювання або два помірних. Вирішуйте вже на свій власний розсуд, яка подія вас надихає більше.</p>
<p>Як і всі темні чаї — витримані або прожарені Улуни, Шу і старі Пуери — Лю Бао потребує вищої температури. Звісна річ, ідеальним є деревне вугілля, але достатньо буде і того, що ви матимете найгарячішу воду, незалежно від того, яке джерело тепла використовуєте.</p>
<p>В цьому місяці повправляйтеся заливати воду до чайника швидше і з більшою силою. Такий спосіб сприятиме розкриттю старих Пуерів чи Лю Бао. Чим швидше ви наповнюватимете чайник, тим краще. Крім того, з метою зберігання тепла слідкуйте за тим, щоби обливати його до і після заливання. Ці два кроки матимуть значний вплив на якість отриманої чашки.</p>
<p><br />Чай цього місяця має особливу “невтомність”, а отже ви зможете отримати від нього багато заварювань. Збереження температури в такий спосіб допоможе вам “подовжити” будь-які чаї. Коли їх підтримують за сталої температури, їхня сутність вивільнюється повільніше, і це дозволяє їм звучати довше. Також вони стають рівнішими і значно приємнішими через це.</p>
<p>---------------------------</p>
<p>* "<em><strong>Old Grove</strong></em>" з англійської може ще перекладатися, як "Стара Штольня", що натякає на спосіб зістарювання подібних чаїв у колишніх бомбосховищах (<em>прим. перекл.</em>)</p>
<p>&nbsp;</p>
<p style="text-align: right;"><em><span style="font-size: 10pt;">Стаття вийшла в&nbsp;журналі&nbsp;</span></em><em><span style="font-size: 10pt;"><a title="Всесвітня Чайна Хатинка" href="http://www.globalteahut.org/" target="_blank" rel="noopener">Всесвітньої Чайної Хатинки<br /></a>в грудні 2015 року.<br />Перекладено спеціяльно для <em>TeaHut.com.ua</em></span></em></p>