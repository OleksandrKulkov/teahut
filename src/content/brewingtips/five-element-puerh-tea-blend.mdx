---
title: Лютий 2016-го
subtitle: "«Дзенська Суміш»"
subsubtitle: Пуерний мікс П'яти Елементів.
author: ""
description: "«Дзенська Суміш», Пуерний мікс П'яти Елементів."
pubDate: 2016-02-12
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p style="padding-left: 60px;"><em>Ті події, що ми проводимо по всьому Світі, вже багато хто з вас відвідував, і з великою імовірністю ви куштували деякі з цих дивовижних чаїв П’яти Елементів, котрі так часто змішує Ву Де. Зазвичай його глибокі, розслабляючі суміші створюють найнезвичайніші сесії, на яких ми тільки були. І представляти нову для тих з вас, хто зустрічається з цими чаями вперше, є нашою найбільшою радістю! Невдовзі ви зрозумієте, чому для Всесвітньої Чайної Хатинки цей місяць справді дуже особливий.</em></p>
<p><img style="margin-bottom: 14px; margin-left: 20px; border: 1px solid #000000; float: right;" src="images/TeaoftheMonth/2016-02FiveElementBlend2.jpg" alt="2016 02FiveElementBlend2" width="338" height="360" />З давніх давен китайські мудреці розділяють матеріяльний світ на П’ять Елементів, що мають називу “<em>Усін</em>&nbsp;(<em>Wushing</em>, 五行)”: Дерево, Земля, Вода, Вогонь і Метал. Ці першоелементи впливають на всі аспекти китайської культури, філософії та духовності: від Даосизму до Буддизму, Феншую, традиційної китайської медицини і навіть Чаю. Лу Юй власноруч надписував на усьому своєму чайному начинні символи, котрі уособлювали&nbsp;<em>Усін</em>, і говорив про шляхи, якими вони вільно поєднуються в заварюванні чаю. Досить важко змішати чай П’яти Елементів таким чином, щоб його можна було потім розсилати по Всесвітній Чайній Хатинці. Здатність кожного з п’яти поглинати енергію й аромати инших чотирьох — це шлях, яким вони поєднуються і течуть. Саме тому важливо добрати правильні чаї в необхідній пропорції, а потім ще й поєднати у належному порядку задля налаштування їх усіх на “правильну частоту”. Швидкість такого поглинання, як і те, в якому обсязі це відбувається, для різних чаїв не однакові. Це нагадує діафрагму об’єктива камери, яка пропускає більше чи менше світла. Чим довше вони будуть разом, тим більше вони зливатимуться. Тому чай П’яти Елементів краще змішувати безпосередньо перед самим чаюванням і одразу пити. Ми же хочемо, щоби елементи пов’язувалися один з одним, але загалом зберігали свої індивідуальні особливості, чи не так? Бо инакше це буде не чай П’яти Елементів — це буде один єдиний Елемент! Саме через те, що ми не знали, як змішувати їх у такий спосіб, який би дозволяв їм витримувати далеку подорож, ми ніколи не розсилали раніше подібні чаї. Досить важко робити це за декілька тижнів до чаювання, щоби п’ять чаїв не зливалися в один, і кожен елемент залишався виразним. Ву Де каже, що на його думку він потребує ще декілька років більш-менш постійної практики, щоби мати можливість робити те, що він створив у цьому місяці.</p>
<ul>
<li>Нашою Водою і базовим чаєм, що буде приймати і зберігати енергії решти чотирьох, став весняний Шу Пуер 2014-го року, котрий ми звемо “Вологість Дощу” (на честь Великого Майстра). Це особливий сорт “<em>Те Цзі</em>&nbsp;(<em>Te Ji</em>)”, який трішечки більший за той, що складається виключно з бруньок, і який називають&nbsp;<em>“Ґун Тін”</em>.</li>
<li>І хоч будь-який чай може слугувати Деревом, нам потрібен саме той, що безперечно ним є. Тож кращого вибору за “Посічене Дерево” для нас не могло і бути. Це Шу Пуер 7572 кінця 90-х років.</li>
<li>Вогнем для цієї суміші мав стати найвогняніший чай серед тих, що ми знаємо — “Жарина”. Багато хто з вас вже куштували цей дивовижний пуер, який складається з шена і шу 80-х років.</li>
<li>Землею цієї суміші —&nbsp;тою силою, що буде нас заземлювати —&nbsp;є чарівна “Ґреґова Галактивуюча Сироватка”. З цим шу пуером початку 90-х років багато хто з вас вже знайомий. Нашу улюблену “робочу конячку” ми назвали так колись на честь нашого близького друга Ґреґа Вендта.</li>
<li>І, насамкінець, душею, Металом цієї суміші буде шу пуер початку 80-х, який ми звемо “Біндбоул (<em>Bindbole</em>)”, так само як і найдавніший ліс центральних графств Англії.</li>
</ul>
<p>&nbsp;</p>
<p><img style="border: 1px solid #000000; display: block; margin-left: auto; margin-right: auto;" src="images/TeaoftheMonth/2016-02FiveElementBlend4.jpg" alt="2016 02FiveElementBlend4" width="480" height="456" /></p>
<p>&nbsp;</p>
<p><em><a href="https://youtu.be/nf87-mp2R8s" data-rokbox>Відеорозповідь про Чай місяця від Ву Де (англійською)</a></em></p>
<p>&nbsp;</p>
<h3><span style="color: #339966;">Поради щодо заварювання</span></h3>
<p>Як Ви могли здогадатися, найважливішою нашою порадою щодо заварювання цього Чаю місяця буде випити його якомога швидше. Зазвичай ми пропонуємо дати чаям від Всесвітньої Чайної Хатинки відлежатися з тиждень чи два. Від таких довгих перельотів їхня енергія отримує струс так само, як постраждала би від них і Ваша. І подібно до будь-якої людини вони потребують деякого часу, щоби оговтатися від зміни часових поясів. Але ж ми хочемо пити цей чай, коли кожен з п’яти ще достатньо виразний, тому можливо буде кращим дати йому полежати день чи два і потім влаштувати чайну зустріч.</p>
<p>Цей чай місяця можна пити як ґунфу, так і з чаші. Ми радимо виділити принаймні годину або дві, щоби цілком насолодитися ним. Чаї П’яти Елементів сильні й глибокі і можуть допомогти Вам звільнитися від фізичних чи емоційних травм. Така чайна сесія може бути найглибшою і принести вам найдовший спокій, в якому Ви коли-небудь перебували, тому тут аж ніяк не треба поспішати.</p>
<p>У практичному плані, переконайтеся, що вода, яку Ви використовуєте для цього Чаю місяця, є дуже гарячою. Вам потрібен сильний, войовничий вогонь на те, щоби викласти п’ять елементів і поєднати їх усі докупи. Якщо маєте таку можливість, використовуйте деревне вугілля. Та навіть в иншому випадку переконайтеся, що вода дуже близька до кипіння, і з носика безперервно і впевнено парує. Намагайтеся хутко заливати до чайника товстою і сильною цівкою, так щоби наповнювати його якомога швидше, а потім одразу ж закривайте кришечкою. Якщо готуєте цей чай методом ґунфу, то прогрівайте чайничок, поливаючи його до і після.</p>
<p><img style="margin-left: 20px; margin-bottom: 14px; border: 1px solid #000000; float: right;" src="images/TeaoftheMonth/2016-02FiveElementBlend3.jpg" alt="2016 02FiveElementBlend3" width="270" height="255" />Подібні старі чаї всевибачливі, тобто Ви можете покласти їх замало або ж надто багато, настоювати недостатньо чи перетримувати навпаки, і вони все одно будуть чудові. Проте ми б радили покласти до чайника значно більше, ніж Ви робите це зазвичай. Ідеально було б використати всю бляшанку за одне чаювання. Це має бути легко при заварюванні в чашах. Якщо ж вирішили зробити це методом ґунфу, то можливо Вам знадобиться більший чайник на таку кількість. Чай П’яти Елементів має бути міцним і чорним, зі стусаном!</p>
<p><em><a href="https://youtu.be/QnX9RIpY_MY" data-rokbox>А ось вам відеоролик-поради за цей місяць про п'ять базових принципів у заварюванні від Ву Де (англійською)</a></em></p>
<p>&nbsp;</p>
<p style="text-align: right;"><em><span style="font-size: 10pt;">Матеріял було надруковано в лютневому числі<br />журналу&nbsp;</span></em><em><span style="font-size: 10pt;"><a title="Всесвітня Чайна Хатинка" href="http://www.globalteahut.org/" target="_blank" rel="noopener">Всесвітньої Чайної Хатинки</a>&nbsp;за 2016-ий рік.<br />Перекладено спеціяльно для <em>TeaHut.com.ua</em></span></em></p>