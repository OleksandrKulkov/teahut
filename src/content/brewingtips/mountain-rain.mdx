---
title: Листопад 2015-го
subtitle: "«Гірський Дощ»"
subsubtitle: Дяньхон з Ліньцану, Юньнань; весна 2015-го.
author: ""
description: '«Гірський Дощ», весняний Дяньхон з Ліньцану, Юньнань; 2015 рік.'
pubDate: 2015-11-17
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p>Так як і "Піднесення", наш серпневий чай місяця, "Гірський Дощ" відрізняється від більшості Червоних чаїв. У нього менший рівень окислення, ніж у більшості Дянь Хунів (або в Червоних узагалі). Червоні чаї сильно окислюють за звичайного процесу обробки саме через намагання зробити їх солодкими і смачними. Не зважаючи на це, ми помітили, що таке надмірне оброблення забирає в чаїв деяку частинку їхньої Ці та віддаляє їх від гір і від тої глибокої Сутності, з яких вони походять. Особливо це стосується чайного листя, яке було зібрано з давніх дерев з великим листям. Воно зачасто гіркувате і терпке, але ж ми можемо прийняти часточку цього разом із солодкістю, чи не так? І чи не буде це тоді показовим життєвим уроком? Зрештою, нехай ми краще матимемо менш смачний чай з неймовірною розслабляючою Ці, ніж навпаки. Крім того, коли ви знаходите Дянь Хун, котрий є трішечки більш “пуерним” (инакше кажучи, менш окисленим), то він буде швидше і краще зістарюватися в порівнянні з иншими. Також воно надає цьому чаю об’єму, укорінення й моці. Нам подобаються наші Дянь Хуни більш пуерними. А що скажете ви?</p>
<p><img style="margin-left: 15px; margin-bottom: 20px; border: 1px solid #000000; float: right;" src="images/TeaoftheMonth/2015-11MountainRain2.jpg" alt="2015 11MountainRain2" width="480" height="478" />Цей чай родом із селища Да Ху Сай, що в Ліньцані. Дерева ростуть&nbsp;вільні від хімікатів у природніх умовах лісових садів, &nbsp;куди людина майже не втручається, а значить, що цей чай сповнений енергії і здоров’я і є справжнім “живим чаєм”. Район Ліньцан найпівнічніший серед трьох основних чайних областей Юньнані. Він також є батьківщиною всього Чаю. В місцевих лісах ростуть найстаріші дерева, вони найглибше укорінені в Ча Дао. "Гірський Дощ" було зібрано навесні 2015-го року.</p>
<p>Чай із селища Да Ху Сай має сильну Інь. В його насиченому настої присутня незначна терпкість і гірчинка, але вони швидко перетворюються на солодкий післясмак у роті. Таке смакове поєднання часто вважають ідеальним для молодих Пуерів - як для того, щоби пити зараз, так і для подальшої витримки. Цей Червоний чай є частково окисленим і так само, як і його старша сестра “Гірський Вітер”, він сповнений енергії Інь, яка в своїй жвавості знаходиться на межі переходу до Ян, подібно до жінки перед пологами, до дощової хмари, яка от-от проллється, або ж до тієї найгустішої темряви як раз перед світанком. Нас ця енергія добре надихає та зігріває, хоч вона і є сильною Інь. Вам сподобається її міць у цьому дивовижному Червоному чаї, одному з найкращих, які ми тільки отримували з Юньнані.</p>
<p>&nbsp;</p>
<h3>Поради щодо заварювання "Гірського Дощу"</h3>
<p>Такі Червоні чаї, як наш "Гірський Дощ", можна заварювати в чаші або в чайнику з бічною ручкою. Якщо ж у вас його пресований варіянт, то для нього краще підійде чайник. Звісно ж, за бажання можете приготувати Гірський Дощ і методом ґунфу. Червоний чай іноді дуже приємно заварювати в ісинському чайничку, який традиційно для таких чаїв обирають з більш високими, товстішими стінками задля кращого зберігання тепла. Червоні чаї, особливо Дянь Хуни, потребують більшого вогню.</p>
<p>Авжеж, як ми навчалися в цьому році, всі чаї починаються з води й вогню. Тож першим кроком до створення гарної чашечки "Гірського Дощу" буде знайти чудову воду. Якщо у вас немає можливості набрати її з природнього джерела десь поруч, протестуйте багато різних вод у пляшках і оберіть ту, яка буде гладенькою, чистою і не матиме зайвих присмаків. Її&nbsp;<strong>pH</strong>&nbsp;повинен бути близьким до 7, а кількість мінеральних речовин — достатньою. Можете використати бамбукове вугілля, лікувальні камінці, ісинські черепки або якісь инші засоби для її пом’якшення й очищення. Також змінити енергетичний стан води вам допоможе використання кришталю чи нефриту.</p>
<p>Після води йде вогонь. Як ми вже обговорювали, ідеальним буде деревне вугілля. Якщо ж ви не маєте можливості використовувати його, оберіть для нагрівання чудової води газ або ж инфрачервону плитку. Намагайтеся нагрівати її настільки швидко, наскільки це можливо, як це традиційно називали, на “войовничому вогні”. Для таких чаїв хочеться довести воду до кипіння з “риб’ячими очима”, тобто з великими бульбашками як раз перед повним кипінням.</p>
<p>Створення “часі”, або ж чайної сцени, також значно поліпшує ваш чай. Оберіть гарний шмат дерева, каміння або ж чайний рушничок (<em>чабу</em>), щоби прикрасити сесію та поділити час і простір. Все те допоможе вам святкувати саму подію. Це настільки рідкісна можливість бути живим, пробудженим, присутнім у досконалості, і розділяти чай з Природою і тими, кого любиш!</p>
<p>Пам’ятайте, чим більше ви вкладаєтесь у свій чай, тим більше вам вертається! Його якість знаходиться в енергії кожного аспекту. Майстер Лін завжди каже, що будь-яка дрібничка має значення. Можливо, це значення всього лише краплинка, але ж такі краплинки збираються докупи. І якщо ви будете приділяти увагу деталям, то цим сприятимете поліпшенню в приготуванні чаю, а з часом також і збільшите свою чутливість!</p>
<p>&nbsp;</p>
<p style="text-align: right;"><em><span style="font-size: 10pt;">Перекладено за матеріалами листопадового числа<br />журналу&nbsp;</span></em><em><span style="font-size: 10pt;"><a title="Всесвітня Чайна Хатинка" href="http://www.globalteahut.org/" target="_blank" rel="noopener">Всесвітньої Чайної Хатинки</a>&nbsp;за 2015 рік<br />спеціяльно для <em>TeaHut.com.ua</em></span></em></p>