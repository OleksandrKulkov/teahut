---
title: Жовтень 2015-го
subtitle: "«Схований у хмарах»"
subsubtitle: Шу Пуер, весна 2015-го, Пхонґсалі, Лаос.
author: ""
description: '«Схований у хмарах», Шу Пуер з Пхонґсалі, Лаос; весна 2015-го.'
pubDate: 2015-10-21
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p><img style="margin-right: 20px; margin-bottom: 15px; border: 1px solid #000000; float: left;" src="images/TeaoftheMonth/2015-10Cloud-Hidden.jpg" alt="2015 10Cloud Hidden" width="270" height="255" />Чайні пагорки в Бан Паясі — дуже красиве й гармонійне місце, одне з таких, куди завжди хочеться повернутися. Майстра Інсая відкрили декілька чайних поціновувачів з Росії, котрі шукали чистий дикий пуер з давніх дерев. Колись лаоська провінція Пхонґсалі входила до складу королівства Сішуанбаньна, а отже була і частиною “Юньнані”, допоки у вісімнадцятому сторіччі її не приєднали до Французького Індокитаю. Зі зміною кордонів дерева в цій частині Світу засумували і зітхнули лише після того, як їх назвали “китайськими” чи “лаоськими”. Дивно, адже в іншому розумінні це справді “прикордонний чай”.</p>
<p>Селище Бан Паясі знаходиться на висоті 1500 метрів над рівнем моря в Пхонгсалі, де порівняно з іншими лаоськими провінціями найбільш розвинене сільське господарство. Через їхню віддаленість буддійська релігія майже не зачепила тубільні племена, і вони досі практикують свій місцевий шаманізм. Неповторні плантації великих старих чайних дерев дуже добре збереглися тут. Місцевий клімат ідеально підходить для вирощування чаю: холодні тумани взимку й тепле дощове літо. Столиця цієї провінції, що також називається Пхонґсалі, розташована на схилах гори Пху Фа (1625 м над рівнем моря). Через відсутність у цій області асфальтованих доріг чи аеропорту сюди досить складно дістатися. Більшість людей для пересування використовують місцеву річку. Подорож туди займає зазвичай три дні. Через свою ізоляцію люди в Пхонґсалі мають простий, природній спосіб життя. А для вирощування чаю це чудове, екологічно чисте середовище.</p>
<p>В наші дні досить важко знайти гарний, умисно зроблений Шу Пуер, адже більшість його робиться з меншою увагою і досвідом, і сировину (<em>маоча</em>) на нього беруть гіршої якості, ніж на виготовлення млинців Шену. Пуер дорогий і в процесі буртування втрачає дещо в якості і своїй сутності, тому й ніхто би не став платити за млинці Шу таку саму ціну, як за Шени. “Схований у хмарах”, як ми звемо його, є одним із найкращих Шу, які ви коли-небудь будете пити, з нестримною енергією, що здіймає і наповнює вас, розкриваючи всі шпарини. Цей чай лишає вас у Небі, відрізаючи всі шляхи назад. Нехай глибина чаювання в дивовижній компанії справді потішить вас!</p>
<p>&nbsp;</p>
<h3><span style="color: #339966;">Поради щодо заварювання</span></h3>
<p><img style="margin-left: 20px; margin-bottom: 15px; border: 1px solid #000000; float: right;" src="images/TeaoftheMonth/2015-10Cloud-Hidden2.jpg" alt="2015 10Cloud Hidden2" width="480" height="336" /></p>
<p>Ми радимо робити цей Шу міцним. Одна з тих речей, які подобаються нам у таких чаях — це те, що вони дуже невибагливі до заварювання. Для них не так важливо, покладете ви листя мало чи забагато, настоюватимете їх надто довго чи недостатньо. Інакші чаї, на кшталт Скелястих чи інших Улунів, вимагають деяких тонкощів у приготуванні. Проте Шу Пуер буде чудовим як міцний, так і слабкий. Тим не менш, ми радимо покласти його до чайника трішечки більше, ніж завжди. Для цього шу процес ферментації був значно легшим, і його навмисно призупинили, не витримуючи в буртах звичайних 45-60 діб.</p>
<p>Ми пили цей чай з чайника з бічною ручкою, використовуючи чаші. Якщо ви ніколи таким чином не заварювали, то можете переглянути&nbsp;<em><a href="https://youtu.be/lUpXdR1o__8" data-rokbox>наше відео на Ютубі</a></em>. Це чудовий спосіб підтримувати чаювання в дусі “просто листя, вода і тепло”, а також настоювати чай, адже не всі його види можна покласти прямо до чаші. Проте цей шу має менш пошкоджені, довші листочки, через те що його не ферментували так довго, як більшість Шу Пуерів. Тому насправді ви могли би заварити його прямо в чаші, що і ми собі запланували зробити колись в якості експерименту.</p>
<p>Зверніть увагу на те, як тепло розтікається від грудей і шлунку. Саме там Пуер входить до тонкого тіла. З цієї причини його краще пити великими ковтками з більших чашок або чаш. І навпаки, Улуни заходять у тонке тіло через голову (аромат, повітря), тому їх краще пити з маленьких чашечок якомога меншими ковточками. Спробуйте робити великі ковтки, щоби сприяти поширенню Ці у ваших грудях (животі). Насолодіться його теплом, особливо якщо ви мешкаєте в такій місцевості, де зараз із кожним днем стає все холодніше.</p>
<p>Подібні Шу Пуери потребують багато вогню. Чим гарячіша ваша вода, тим для них краще. Якщо ви проводили наші експерименти з ґунфу, що стосуються температури, то знаєте, наскільки важливий вогонь для майстерного заварювання. А коли справа доходить до таких Шу, то воно стає дуже суттєвим.</p>
<p>&nbsp;</p>
<p style="text-align: right;"><em><span style="font-size: 10pt;">Перекладено за матеріалами жовтневого числа<br />журналу&nbsp;</span></em><em><span style="font-size: 10pt;"><a title="Всесвітня Чайна Хатинка" href="http://www.globalteahut.org/" target="_blank" rel="noopener">Всесвітньої Чайної Хатинки</a>&nbsp;за 2015 рік<br />спеціяльно для <em>TeaHut.com.ua</em></span></em></p>