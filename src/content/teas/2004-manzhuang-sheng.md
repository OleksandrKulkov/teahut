---
title: Давні дерева Маньджуан
subtitle: Витриманий Шен пуер
description: Витриманий Шен пуер із Маньджуан 2004 року, Юньнань.
region: гори Маньджуан, Юньнань
variety: вікові пуерні дерева
yieldYear: 2004 рік
pubDate: 2024-02-26
price: 6.78
image: "/src/assets/teas/2004-manzhuang-sheng/2004-manzhuang-sheng.jpg"
imageAlt: "Шен пуер 2001 року з Менса"
image1: "/src/assets/teas/2004-manzhuang-sheng/slide1.jpg"
image1alt: "Давні дерева Маньджуан"
image2: "/src/assets/teas/2004-manzhuang-sheng/slide2.jpg"
image2alt: "Листя доволі сильно спресоване"
image3: "/src/assets/teas/2004-manzhuang-sheng/slide3.jpg"
image3alt: "Настій у першій чашці"
image4: "/src/assets/teas/2004-manzhuang-sheng/slide4.jpg"
image4alt: "Десята чашка"
image5: "/src/assets/teas/2004-manzhuang-sheng/slide5.jpg"
image5alt: "Спите листя (чайне дно)"
category: ["Shengcha"]
tags: ["Шен пуери", "Витримані чаї", "Чаї з дерев"]
---

Є щось невимовно особливе в чаях зі славнозвісних Шести Стародавніх Чайних гір. Зрештою, відомі вони не лише за дивовижні краєвиди...

Листя для цієї цеглинки було зібрано в районі Маньджуан у 2004-у. Пресували його в Їву на одній із провідних пуерних майстерень "Чан Да Хао", де було вкладено їхній фірмовий нейфей усередину. У ті часи так часто робили, адже дрібні чайні господарства не мали своїх торгівельних марок.

Листя згнітили в цеглинки вагою 230 гр під написом "Чан Да Хао – Їву Джен Шань" і потім загорнули в бамбукове листя по чотири штуки.

Під час дегустації ми зрозуміли, що сировиною для цього шену було переважно, якщо не цілковито, листя з давніх чайних дерев. Чай і справді має чудовий смак чистого зберігання з приємними нотами витримки й димною медовою солодкуватістю на міцній гіркуватій основі. Щільна пресовка й чисті склади зберігли його характер, у якому безпомилково впізнається сировина з однієї з найвідоміших пуерних гір, і за цей час він став приємно витриманим, утративши зелень молодости. Настій має густу текстуру, він насичений і гладкий, із сильною Ці й міцним підкопченим смаком. У той період під час дощів листя часто сушили на бамбукових тацях під дахом будинків, від чого частина чаю вбирала в себе димчастий характер дров'яного вогню. Якщо ви любите торф'яний віскі й підкопчені страви чи чорносливову солодкуватість, цей чай для вас. Якщо ж ні, то, можливо, вам буде більше до вподоби наш млинець з Йовле 2004 року чи Чай із давніх дерев Манса 2001-го.