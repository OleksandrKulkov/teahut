---
title: Нотатки про дзенський чай
subtitle: (Дзентяроку)
subsubtitle: Східне місто
author: склав Дзякуан Сотаку
description: Переклад російською О.М. Ігнатовича, виконано за виданням «Тядо котен дзенсю» («Повна збірка класичних трактатів Шляху Чаю»)
image: "/src/assets/articles/ZenChaRoku.jpg"
pubDate: 2015-08-11
posted: false
category: ["Статті"]
---

**Зміст:**
<section style="padding-left: 1rem;">
1. [Зайняття чаєм виявляє суть Шляху дзену](/library/zencharoku/)
2. [Зайняття чайною справою](/library/zencharoku-2/)
3. [Дух (сутність) Чаю](/library/zencharoku-3/)
4. [Дух (сутність) начиння для Дзенського Чаю](/library/zencharoku-4/)
5. [Значення невигадливого (Вабі)](/library/zencharoku-5/)
6. [Зміни та варіяції в чайній справі](/library/zencharoku-6/)
7. [Значення «цінованого» (Сукі)](/library/zencharoku-7/)
8. [Значення «Росяної Землі»](/library/zencharoku-8/)
9. Про «сутність» і «дію»
10. [Сутність «чаю без "гостя" і без "господаря"»](/library/zencharoku-10/)
</section>

<p>&nbsp;</p>
### 9. Про «сутність» і «дію»

У Шляху Чаю існують поняття «сутність» і «дія»[^1]. У світі, якщо брати в якості прикладу начиння, яке використовують у чайному дійстві, «сутність», вважається, символізують баняк, глек із холодною водою та інші предмети начиння, які під час приготування чаю не рухають; «дію», вважається, символізують чайна ложка, чайниця та інші предмети начиння, котрі пересувають під час приготування чаю.

Далі. Поняття «сутність» і «дія» невідлучні одне від одного. Хоча глек із холодною водою і баняк — начиння, яке символізує «сутність», вони, коли їх беруть і відносять, стають символами «дії». Хоча чайниця і чайна ложка належать до начиння, що символізує «дію», вони, коли їх кладуть заради оздоблення[^2], стають символами «сутності». В такому випадку що буде за користь для Шляху, якщо ми їх[^3] пов'яжемо з поняттями «сутність» і «дія», докорінне значення яких не в цьому?

Коли розділяють Дзен і Чай на два поняття, пов'язують їх із «сутністю» та «дією». Крім того, особливе значення тут має нероздільність цих категорій. Споконвіку в приготування чаю привносилася сутність Дзену, і так як смак Дзену той самий, що і смак Чаю, то вони — одне і два, два і одне. Єдина свідомість, непорушність, зверхність «порожнечі» та спокою[^4] — «сутність». Рухи рук і тулуба, поводження себе, коли сидиш чи стоїш,— «дія».

У коментарі Джу[^5]до «Серединного й незмінного»[^6] мовиться: «Хоча "сутність" і "дія" розрізняються рухом і спокоєм і спочатку належним чином запроваджується "сутність", а потім відбувається "дія", насправді цих двох речей не існує[^7]». У тлумаченні десятьох пар «тимчасового» та «істинного» до Сутри про Квітку Дгарми[^8] ведеться: «Що стосується "сутності" та "дії", то іти шляхом просвітління і відкрити в собі джерело витвору Будди[^9] — це "сутність" і це "справжнє", з цього витвору Будди віддати тим самим безлічі народжених — це "дія" і це — "тимчасове". Якщо зробити порівняння, то "сутність" подібна до великої землі, а "дія" — виходженню з "сутності" та поверненню в неї. Тимчасове має доброчесність повернення до "істинного"».

Отаке значення «сутності» та «дії». Це вчення, що визначає сутність проведення чайного дійства і призводить нас до досягання свідомості Будди.

---


[^1]: Поняття «сутність» (кит. _ті_) та «дія» (кит. _юн_) доволі часто використовувалися китайськими буддійськими філософами під час аналізу структури буття. «Сутність» — деяка споконвічна, вічна, незмінна сутність речі (яку в кінцевому результаті можна ототожнити з «природою будди» — єдиним безумовним субстратом усього сущого). «Дія» — вияв «сутності», що може визначатися в найрізноманітніших формах (вигляді речі, її змінах і под.). Слід відмітити, що для близькобуддійської літератури не було характерно якесь суворе дотримування значень цих понять, що можна сказати і про «Нотатки про Дзенский Чай».

[^2]: Мовиться про випадки, коли чайницю або чайную ложку, що чимось дорогі господарю, який влаштовує чайну церемонію, виставляють на огляд «гостей» у нішу-токонома.

[^3]: Тобто перелічені предмети чайного начиння.

[^4]: Важливіші характеристики «природи будди», що є однорідною (в даному випадку ця якість визначається словами «єдина свідомість»), сталою, незмінною (тобто характеризується «непорушністю та спокоєм»), позбавленою будь-яких атрибутів («порожньою»).

[^5]: Джу Сі (1130-1200) — один із найзначніших китайських філософів і головних представників неоконфуціанства.

[^6]: Кит. «_Джун-юн_». Один з трактатів, що входять до конфуціанського Чотирикнижжя. Авторство його приписується учню Конфуція - Дзи Сі.

[^7]: Тобто відсутність відмінності між «сутністю» та «дією».

[^8]: Незрозуміло, який коментар має на увазі автор «Нотаток». Десять пар «тимчасового» й «істинного» - перелік двадцяти філософських і догматичних понять, десять з яких протипоставлені іншим десяти як безумовно істинні умовно істинним (принцип — справа, причина — наслідок, учення — діяння згідно вченню, загальне - окреме, тощо).

[^9]: Тобто відкрити в собі «природу будди», просвітлитися.

<p>&nbsp;</p>