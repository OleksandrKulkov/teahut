---
title: Нотатки про дзенський чай
subtitle: (Дзентяроку)
subsubtitle: Східне місто
author: склав Дзякуан Сотаку
description: Переклад російською О.М. Ігнатовича, виконано за виданням «Тядо котен дзенсю» («Повна збірка класичних трактатів Шляху Чаю»)
image: "/src/assets/articles/ZenChaRoku.jpg"
pubDate: 2015-08-21
posted: false
category: ["Статті"]
---

**Зміст:**
<section style="padding-left: 1rem;">
1. [Зайняття чаєм виявляє суть Шляху дзену](/library/zencharoku/)
2. [Зайняття чайною справою](/library/zencharoku-2/)
3. [Дух (сутність) Чаю](/library/zencharoku-3/)
4. [Дух (сутність) начиння для Дзенського Чаю](/library/zencharoku-4/)
5. [Значення невигадливого (Вабі)](/library/zencharoku-5/)
6. [Зміни та варіяції в чайній справі](/library/zencharoku-6/)
7. [Значення «цінованого» (Сукі)](/library/zencharoku-7/)
8. Значення «Росяної Землі»
9. [Про «сутність» і «дію»](/library/zencharoku-9/)
10. [Сутність «чаю без "гостя" і без "господаря"»](/library/zencharoku-10/)
</section>

<p>&nbsp;</p>
### 8. Значення «Росяної Землі»

У сучасному світі, коли вказують на садок, кажуть про внутрішню «росяну землю» та про зовнішню «росяну землю», проте вони принципово відрізняються від справжньої «росяної землі». В одвічній _родзі_ («росяній землі») знак _ро_ («роса», «росяний») має японське читання «_аравару_» («виявлятися», «проявлятися»), _дзі_ називають знак _сін_ («серце», «сутність»), і значення слова «_родзі_» — виявляти власну сутність. _Родзі_ називають виявлення одвічної сутності, справжньої таковості та справжнього образу[^1] після усунення всіх пристрастей. Далі. Слово _бякуродзі_ («біла росяна земля») має таке саме значення. «Білим» називають «чисте»[^2]. Оглядаючись на ці значення, чайну кімнату називають Місцем Шляху, де виявляється одвічна сутність[^3], і тому її іменують _родзі_ («росяною землею»). Саме тому «росяна земля» — одна з назв чайної кімнати. Крім того, «росяною землею» іменують простору та чисту червону землю без травини. Це також образ одвічної природи людини.

У коментарі до Сутри про Квітку Дгарми[^4] йдеться: «Перехрестя доріг — це образ чотирьох істин[^5]. Коли за допомогою цих чотирьох істин обіймають усе так само правильно, розуміють і вздрівають досконалу істину, це схоже на те, як опинитися на вулиці, в місці, що іменують перехрестям. Якщо ж навіть усуваються помилки в погляді на сутність речей[^6], але думки ще залишаються, не можна казати про «росяну землю». Якщо є місце, де цілком вичерпуються думки про три світи, то воно іменується «росяною землею»[^7]. Місце Шляху несе той самий сенс, що й «росяна земля». У «Припиненні невідання та осягненні сутності»[^8] ведеться: «Місце Шляху — це світ чистоти. Лупаки-п'ять притулків[^9] усуваються і виявляються рисові зернини-справжня подоба». Звідси випливає, що місце, де цілковито вичерпуються думки про три світи, іменується «росяною землею». Тому і кажуть, що усуваєш лупаки-п'ять притулків пристрастей і виявляєш рисові зернини одвічної сутності, яка має справжню подобу і чистоту. Мовиш про «росяну землю» чи кажеш про Місце Шляху, відмінностей нема.

Далі. Кажуть, що чайна кімната — особливий світ. Це також властиве тільки розуму[^10]. Вислів виголошує: «Світ — не світ, його тільки іменують світом»[^11]. Не переховуючись у якихось притулках, ми повинні мати в собі такі думки.

---


[^1]: «Справжня таковість» (яп. сінньо) - абсолютна, безумовна реальність, якою визнається «природа будди» та, ширше, — Будда в своїй сутностній гіпостасі — Тілі Дгарми. «Справжня подоба» (яп. дзіссо) — відсутність «оформлювання» абсолютної, безумовної реальності, оскільки вона безмежна в часі та просторі. Обидва ці поняття — важливіші категорії філософії буддизма Махаяни, що лежать в основі догматики всіх махаянистських шкіл, у тому числі й дзенських.

[^2]: У буддійському значенні, тобто позбавлене якихось мирських бажань і пристрастей.

[^3]: Місце Шляху (яп. додзьо) — еквівалент санскритського бодгіманда, місця знайдення просвітління. В більш широкому розумінні — місце, де провіщується буддійське вчення, і де ті, хто прагне просвітління, здійснюють необхідні для цього дії (кажучи буддійською мовою, ідуть Шляхом Будди).

[^4]: Д. Сібаяма вказує на два уривки з двох китайських коментарів до Лотосової Сутри, близьких за змістом до цитованого в «Нотатках» (Т Д, т 11, с. 305, приміт. 3), проте який конкретно коментар цитує Дзякуан, сказати не можна.

[^5]: Так звані «чотири шляхетні істини», які, згідно буддійських переказів, Будда Шак'ямуні «відкрив» своїм слухачам під час своєї першої проповіді в Оленячому Садку поблизу міста Варанасі (Бенарес): [1] Істина про страждання («все є страждання») констатує невдоволення людським буттям у земному світі. Страждання — фундаментальна характеристика людського існування, це об'єктивна категорія, що цілком позбавлена цінувального критерію. Стражданням є само існування в цьому світі. [2] Істина про причини страждання стверджує, що страждання має причини. Страждання розглядається не в якості вічної, незмінної характеристики буття, а як щось обумовлене. [3] Істина про припинення страждання стверджує про можливість позбавлення від страждання, що означає знайдення нірвани. [4] Істина про шлях припинення страждання каже про так званий «шляхетний восьмеричний Шлях», проходження яким веде до _знайдення нірвани_. Цей Шлях представляє modus vivendi кожного буддиста: [1] правильні погляди; [2] правильні думки; [3] правильні слова; [4] правильні діяння; [5] правильний образ життя; [6] правильні зусилля; [7] правильні роздуми; [8] правильне медитування.

[^6]: Такими «помилками» є: (1) уявлення про себе як про деяке ціле, як самостійну особистість, яка має в своєму орудуванні ті чи інші предмети, хоча людська особистість насправді є тимчасовим поєднанням певних дхарм (так званих п'яти «скандх») і не володіє чимось «іншим»; (2) хибне уявлення про смерть як абсолютний кінець життя чи, навпаки, про збереження після смерті життєвого початку у вигляді душі, що залишає тіло; (3) невизнання універсальності закону про причину та наслідок, важливішого в буддійській філософії; (4) пристрасть до хибних учень (небуддійських); (5) визнання справжніми і нібито тими, що ведуть до просвітління, хибних заповітів і шляхів, хоча ані ті, ані інші такими не є.

[^7]: Про «три світи» див. приміт. 5 до розділу 7 («Посмертне») «Нотаток Намбо» в даному виданні.

В уривку, який цитує Дзякуан з коментаря, тлумачиться притча про спасіння дітей з будинку, що палає, яку оповів Будда Шак'ямуні (Сутра про Квітку Лотоса Чудовної Дгарми роз. III). Отцеві (Будді) за допомогою виверта вдається вивести дітей (звичайних живих істот) з палаючого будинку (людського світу, в якому вирує пожежа пристрастей і помилок) у безпечне місце — на «росяну землю» (тобто родзі), де вони рятуються від полум'я (тобто знаходять просвітління).

[^8]: Мається на увазі трактат «Велике припинення невідання і осягнення сутності» (кит. «Мохе чжігуань», яп. «Мака сікан»), один з найавторитетніших текстів однієї з провідних китайських буддійських шкіл — Тяньтай. Він представляє собою відредаговані ченцем Чан'анем (561-632), п'ятим патріархом школи Тяньтай, записи лекцій з питань догматики свого вчителя Чжиі. Фраза, що цитується, проте, не з самого трактату, а з коментаря до нього — «Основи розуміння додаткових рядків "Великого припинення невідання і осягнення сутності"» (кит. «_Мохе джіґвань фусін хвейбень_»).

[^9]: Маються на увазі «притулки» п'яти наріжних помилок непросвітленої людини: (1) Помилка погляду: хибне уявлення про сутність буття та прихильність до «трьох світів» (тобто «світу бажань», «світу форм» і «світу без форм». Див. вище приміт. 7). Вважається найбільш серйозною помилкою, яка породжує всі інші. (2) Жадоба в прагненні знайти матеріальні достатки, а також тілесне кохання. (3) Прихильність до всього, що має форми. (4) Прихильність до життя в його нетямущому розумінні (тобто до існування в тлінному людському світі). (5) Незнання справжньої сутності всіх речей і явищ.

[^10]: Тобто має суб'єктивний характер і не є об'ективно істинним.

[^11]: Фраза з Алмазної Сутри (санскр. ваджраччхедіка-сутра), що користується великим авторитетом у дзенських школах.

<p>&nbsp;</p>